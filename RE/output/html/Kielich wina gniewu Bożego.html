<html><head><title>Kielich wina gniewu Bożego</title><link rel="stylesheet" type="text/css" href="style/basic.css" /></head><body><p class="css_title">Kielich wina gniewu Bożego</p><p class="css_lines"><b>Wersety do studium:</b> (Obj 14, 9-10), (Obj 19, 13-15), (Obj 14, 18-20), (Jr 25, 15-16), (Ab 1, 5), (Jl 3, 18-20), (Ha 2, 16)</p><p class="css_bible_text">"A trzeci anioł szedł za nimi, mówiąc donośnym głosem: Jeżeli ktoś odda pokłon zwierzęciu i jego posągowi i przyjmie znamię na swoje czoło lub na swoją rękę, To i on pić będzie samo czyste wino gniewu Bożego z kielicha jego gniewu i będzie męczony w ogniu i w siarce wobec świętych aniołów i wobec Baranka."</p><p class="css_bible_origin">Obj 14, 9-10</p><p class="css_bible_text">"A przyodziany był w szatę zmoczoną we krwi, imię zaś jego brzmi: Słowo Boże. I szły za nim wojska niebieskie na białych koniach, przyobleczone w czysty, biały bisior. A z ust jego wychodzi ostry miecz, którym miał pobić narody, i będzie nimi rządził laską żelazną, On sam też tłoczy kadź wina zapalczywego gniewu Boga, Wszechmogącego."</p><p class="css_bible_origin">Obj 19, 13-15</p><p class="css_bible_text">"I jeszcze inny anioł wyszedł z ołtarza, a ten miał władzę nad ogniem; i zawołał donośnie na tego, który miał ostry sierp, mówiąc: Zapuść swój ostry sierp i obetnij kiście winogron z winorośli ziemi, gdyż dojrzały jej grona. I zapuścił anioł sierp swój na ziemi, i poobcinał grona winne na ziemi, i wrzucił je do wielkiej tłoczni gniewu Bożego. I deptano tłocznię poza miastem, i popłynęła z tłoczni krew, aż dosięgła wędzideł końskich na przestrzeni tysiąca sześciuset stadiów."</p><p class="css_bible_origin">Obj 14, 18-20</p><p class="css_bible_text">"Tak bowiem rzekł do mnie Pan, Bóg Izraela: Weź z mojej ręki ten kielich wina gniewu i daj z niego pić wszystkim narodom, do których cię wysyłam, Aby piły i zataczały się, i szalały przed mieczem, który między nie posyłam."</p><p class="css_bible_origin">Jr 25, 15-16</p><p class="css_bible_text">"Gdy złodzieje wtargną do ciebie albo nocni rabusie jakże będziesz splądrowany! Czy nie będą kradli do woli? Gdy zbieracze winogron przyjdą do ciebie, czy pozostawią choć jedno grono?"</p><p class="css_bible_origin">Ab 1, 5</p><p class="css_bible_text">"Zapuśćcie sierp, gdyż nadeszło żniwo! Przyjdźcie, zstąpcie, bo pełna jest prasa; pełne są kadzie, gdyż złość ich jest wielka! Tłumy i tłumy zebrane w Dolinie Sądu, bo bliski jest dzień Pana w Dolinie Sądu. Słońce i księżyc będą zaćmione, a gwiazdy stracą swój blask."</p><p class="css_bible_origin">Jl 3, 18-20</p><p class="css_bible_text">"Nasyciłeś się więcej hańbą niż chwałą, pij więc i ty i zataczaj się! Przyjdzie i do ciebie kielich z prawicy Pana, i będziesz syt hańby zamiast chwały."</p><p class="css_bible_origin">Ha 2, 16</p></body></html>
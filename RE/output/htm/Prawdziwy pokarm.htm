<html>
<head>
<title>Prawdziwy pokarm</title>
<link rel="stylesheet" type="text/css" href="styles/default.css" />
</head>
<body>
<p class="css_title">Prawdziwy pokarm</p>
<p class="css_lines"><b>Wersety do studium:</b> (Mt&nbsp;4,&nbsp;1-4), (J&nbsp;4,&nbsp;31-34), (Rz&nbsp;14,&nbsp;17), (1Kor&nbsp;6,&nbsp;9-10), (1Kor&nbsp;6,&nbsp;12-13), (Ga&nbsp;5,&nbsp;16-17)</p>
<p><p class="css_bible_text">"Wtedy Duch zaprowadził Jezusa na pustynię, aby go kusił diabeł. A gdy pościł czterdzieści dni i czterdzieści nocy, wówczas łaknął. I przystąpił do niego kusiciel, i rzekł mu: Jeżeli jesteś Synem Bożym, powiedz, aby te kamienie stały się chlebem. A On odpowiadając, rzekł: Napisano: Nie samym chlebem żyje człowiek, ale każdym słowem, które pochodzi z ust Bożych."</p>
<p class="css_bible_origin">(Mt&nbsp;4,&nbsp;1-4)</p></p>
<p><p class="css_bible_text">"Tymczasem jego uczniowie, prosili go, mówiąc: Mistrzu, jedz! Ale On rzekł do nich: Ja mam pokarm do jedzenia, o którym wy nie wiecie. Wtedy uczniowie mówili między sobą: Czy kto przyniósł mu jeść? Jezus rzekł do nich: Moim pokarmem jest pełnić wolę tego, który mnie posłał, i dokonać jego dzieła."</p>
<p class="css_bible_origin">(J&nbsp;4,&nbsp;31-34)</p></p>
<p><p class="css_bible_text">"Albowiem Królestwo Boże, to nie pokarm i napój, lecz sprawiedliwość i pokój, i radość w Duchu Świętym."</p>
<p class="css_bible_origin">(Rz&nbsp;14,&nbsp;17)</p></p>
<p><p class="css_bible_text">"Albo czy nie wiecie, że niesprawiedliwi Królestwa Bożego nie odziedziczą? Nie łudźcie się! Ani wszetecznicy, ani bałwochwalcy, ani cudzołożnicy, ani rozpustnicy, ani mężołożnicy, Ani złodzieje, ani chciwcy, ani pijacy, ani oszczercy, ani zdziercy Królestwa Bożego nie odziedziczą."</p>
<p class="css_bible_origin">(1&nbsp;Kor&nbsp;6,&nbsp;9-10)</p></p>
<p><p class="css_bible_text">"Wszystko mi wolno, ale nie wszystko jest pożyteczne. Wszystko mi wolno, lecz ja nie dam się niczym zniewolić. Pokarm jest dla brzucha, a brzuch jest dla pokarmów; ale Bóg zniweczy jedno i drugie. Ciało zaś jest nie dla wszeteczeństwa, lecz dla Pana, a Pan dla ciała."</p>
<p class="css_bible_origin">(1&nbsp;Kor&nbsp;6,&nbsp;12-13)</p></p>
<p><p class="css_bible_text">"Mówię więc: Według Ducha postępujcie, a nie będziecie pobłażali żądzy cielesnej. Gdyż ciało pożąda przeciwko Duchowi, a Duch przeciwko ciału, a te są sobie przeciwne, abyście nie czynili tego, co chcecie."</p>
<p class="css_bible_origin">(Ga&nbsp;5,&nbsp;16-17)</p></p>
</body>
</html>
<html>
<meta http-equiv="Content-Type" content="text/html; charset=utf-8">
<head>
<title>Ród Królewski, Kapłani Boga Żywego, Kamienie Żywe, Kamienie Ogniste</title>
<link rel="stylesheet" type="text/css" href="styles/default.css" />
</head>
<body>
<p class="css_title">Ród Królewski, Kapłani Boga Żywego, Kamienie Żywe, Kamienie Ogniste</p>
<center><img class="css_emblem" alt="default.jpg" src="../.././tmp/images/default.jpg"></center>
<p class="css_lines"><b>Wersety do studium:</b> (1P&nbsp;2,&nbsp;9), (Obj&nbsp;1,&nbsp;6), (Obj&nbsp;5,&nbsp;10), (Ez&nbsp;28,&nbsp;13-16), (1P&nbsp;2,&nbsp;4-8), (Oz&nbsp;6,&nbsp;5), (1Krl&nbsp;6,&nbsp;7), (Iz&nbsp;61,&nbsp;6-9)</p>
<section>
<h1>1 Temat główny</h1>
<p><p class="css_bible_text">"Ale wy jesteście rodem wybranym, królewskim kapłaństwem, narodem świętym, ludem nabytym, abyście rozgłaszali cnoty tego, który was powołał z ciemności do cudownej swojej światłości;"</p>
<p class="css_bible_origin">(1&nbsp;P&nbsp;2,&nbsp;9)</p></p>
<p><p class="css_bible_text">"I uczynił nas rodem królewskim, kapłanami Boga i Ojca swojego, niech będzie chwała i moc na wieki wieków. Amen."</p>
<p class="css_bible_origin">(Obj&nbsp;1,&nbsp;6)</p></p>
<p><p class="css_bible_text">"I uczyniłeś z nich dla Boga naszego ród królewski i kapłanów, i będą królować na ziemi."</p>
<p class="css_bible_origin">(Obj&nbsp;5,&nbsp;10)</p></p>
<p><p class="css_bible_text">"Byłeś w Edenie, ogrodzie Bożym; okryciem twoim były wszelakie drogie kamienie: karneol, topaz i jaspis, chryzolit, beryl i onyks, szafir, rubin i szmaragd; ze złota zrobione były twoje bębenki, a twoje ozdoby zrobiono w dniu, gdy zostałeś stworzony. Obok cheruba, który bronił wstępu, postawiłem cię; byłeś na świętej górze Bożej, przechadzałeś się pośród kamieni ognistych. Nienagannym byłeś w postępowaniu swoim od dnia, gdy zostałeś stworzony, aż dotąd, gdy odkryto u ciebie niegodziwość. Przy rozległym swoim handlu napełniłeś swoje wnętrze gwałtem i zgrzeszyłeś. Wtedy to wypędziłem cię z góry Bożej, a cherub, który bronił wstępu, wygubił cię spośród kamieni ognistych."</p>
<p class="css_bible_origin">(Ez&nbsp;28,&nbsp;13-16)</p></p>
<p><p class="css_bible_text">"Przystąpcie do niego, do kamienia żywego, przez ludzi wprawdzie odrzuconego, lecz przez Boga wybranego jako kosztowny. I wy sami jako kamienie żywe budujcie się w dom duchowy, w kapłaństwo święte, aby składać duchowe ofiary przyjemne Bogu przez Jezusa Chrystusa. Dlatego to powiedziane jest w Piśmie: Oto kładę na Syjonie kamień węgielny, wybrany, kosztowny, A kto weń wierzy, nie zawiedzie się. Dla was, którzy wierzycie, jest on rzeczą cenną; dla niewierzących zaś kamień ten, którym wzgardzili budowniczowie, pozostał kamieniem węgielnym, Ale też kamieniem, o który się potkną, i skałą zgorszenia; ci, którzy nie wierzą Słowu, potykają się oń, na co zresztą są przeznaczeni."</p>
<p class="css_bible_origin">(1&nbsp;P&nbsp;2,&nbsp;4-8)</p></p>
<p><p class="css_bible_text">"Dlatego ociosywałem ich przez proroków, zabijałem ich słowami moich ust, i moje prawo wzeszło jak światłość."</p>
<p class="css_bible_origin">(Oz&nbsp;6,&nbsp;5)</p></p>
<p><p class="css_bible_text">"Świątynię zaś budowano z kamieni gotowych, przyciosanych już w kamieniołomach, tak iż w czasie budowy w świątyni nie było słychać w niej młotów czy siekier, w ogóle żadnego narzędzia żelaznego."</p>
<p class="css_bible_origin">(1&nbsp;Krl&nbsp;6,&nbsp;7)</p></p>
<p><p class="css_bible_text">"A wy będziecie nazwani kapłanami Pana, sługami naszego Boga mianować Was będą; z bogactw pogan będziecie korzystać, a ich sławą będziecie się chełpić. Za to, że hańba ich była podwójna, a zniewaga i oplwanie były ich udziałem, dlatego odziedziczycie podwójną cząstkę w swoim kraju i wieczna radość będzie waszym udziałem, Bo Ja, Pan, który miłuję prawo i nienawidzę zbrodniczego łupiestwa, dam im słuszną nagrodę i zawrę z nimi wieczne przymierze. Ich ród będzie znany wśród narodów, a ich potomstwo wśród ludów; wszyscy, którzy ich ujrzą, uznają ich za ród błogosławiony przez Pana."</p>
<p class="css_bible_origin">(Iz&nbsp;61,&nbsp;6-9)</p></p>
</section>
</body>
</html>
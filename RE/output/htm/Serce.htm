<html>
<head>
<title>Serce</title>
<link rel="stylesheet" type="text/css" href="styles/default.css" />
</head>
<body>
<p class="css_title">Serce</p>
<p class="css_lines"><b>Wersety do studium:</b> (Łk&nbsp;6,&nbsp;45), (Ef&nbsp;3,&nbsp;14-19), (Ga&nbsp;4,&nbsp;6), (Rz&nbsp;8,&nbsp;15), (Jr&nbsp;31,&nbsp;31-34), (2Kor&nbsp;1,&nbsp;21-22), (2Kor&nbsp;3,&nbsp;3), (1Kor&nbsp;2,&nbsp;9-10), (Jr&nbsp;17,&nbsp;9-10), (Oz&nbsp;5,&nbsp;4), (Jk&nbsp;3,&nbsp;7-12), (Jk&nbsp;4,&nbsp;8), (Ps&nbsp;51,&nbsp;12), (Mt&nbsp;6,&nbsp;19-21), (Rz&nbsp;1,&nbsp;18-25), (1Moj&nbsp;6,&nbsp;5-6), (Rz&nbsp;5,&nbsp;1-5), (Mk&nbsp;7,&nbsp;15-23)</p>
<section>
<h1>1 Temat główny</h1>
<p><p class="css_bible_text">"Dlatego zginam kolana moje przed Ojcem, Od którego wszelkie ojcostwo na niebie i na ziemi bierze swoje imię, By sprawił według bogactwa chwały swojej, żebyście byli przez Ducha jego mocą utwierdzeni w wewnętrznym człowieku, Żeby Chrystus przez wiarę zamieszkał w sercach waszych, a wy, wkorzenieni i ugruntowani w miłości, Zdołali pojąć ze wszystkimi świętymi, jaka jest szerokość i długość, i wysokość, i głębokość, I mogli poznać miłość Chrystusową, która przewyższa wszelkie poznanie, abyście zostali wypełnieni całkowicie pełnią Bożą."</p>
<p class="css_bible_origin">(Ef&nbsp;3,&nbsp;14-19)</p></p>
<p><p class="css_bible_text">"A ponieważ jesteście synami, przeto Bóg zesłał Ducha Syna swego do serc waszych, wołającego: Abba, Ojcze!"</p>
<p class="css_bible_origin">(Ga&nbsp;4,&nbsp;6)</p></p>
<p><p class="css_bible_text">"Wszak nie wzięliście ducha niewoli, by znowu ulegać bojaźni, lecz wzięliście ducha synostwa, w którym wołamy: Abba, Ojcze!"</p>
<p class="css_bible_origin">(Rz&nbsp;8,&nbsp;15)</p></p>
<p><p class="css_bible_text">"Oto idą dni - mówi Pan - że zawrę z domem izraelskim i z domem judzkim nowe przymierze. Nie takie przymierze, jakie zawarłem z ich ojcami w dniu, gdy ich ująłem za rękę, aby ich wyprowadzić z ziemi egipskiej, które to przymierze oni zerwali, chociaż Ja byłem ich Panem - mówi Pan - Lecz takie przymierze zawrę z domem izraelskim po tych dniach, mówi Pan: Złożę mój zakon w ich wnętrzu i wypiszę go na ich sercu. Ja będę ich Bogiem, a oni będą moim ludem. I już nie będą siebie nawzajem pouczać, mówiąc: Poznajcie Pana! Gdyż wszyscy oni znać mnie będą, od najmłodszego do najstarszego z nich - mówi Pan - Odpuszczę bowiem ich winę, a ich grzechu nigdy nie wspomnę."</p>
<p class="css_bible_origin">(Jr&nbsp;31,&nbsp;31-34)</p></p>
<p><p class="css_bible_text">"Tym zaś, który nas utwierdza wraz z wami w Chrystusie, który nas namaścił, jest Bóg, Który też wycisnął na nas pieczęć i dał zadatek Ducha do serc naszych."</p>
<p class="css_bible_origin">(2&nbsp;Kor&nbsp;1,&nbsp;21-22)</p></p>
<p><p class="css_bible_text">"Wiadomo przecież, że jesteście listem Chrystusowym sporządzonym przez nasze usługiwanie, napisanym nie atramentem, ale Duchem Boga żywego, nie na tablicach kamiennych, lecz na tablicach serc ludzkich."</p>
<p class="css_bible_origin">(2&nbsp;Kor&nbsp;3,&nbsp;3)</p></p>
<p><p class="css_bible_text">"Głosimy tedy, jak napisano: Czego oko nie widziało i ucho nie słyszało, i co do serca ludzkiego nie wstąpiło, to przygotował Bóg tym, którzy go miłują. Albowiem nam objawił to Bóg przez Ducha; gdyż Duch bada wszystko, nawet głębokości Boże."</p>
<p class="css_bible_origin">(1&nbsp;Kor&nbsp;2,&nbsp;9-10)</p></p>
<p><p class="css_bible_text">"Podstępne jest serce, bardziej niż wszystko inne, i zepsute, któż może je poznać? Ja, Pan, zgłębiam serce, wystawiam na próbę nerki, aby oddać każdemu według jego postępowania, według owocu jego uczynków."</p>
<p class="css_bible_origin">(Jr&nbsp;17,&nbsp;9-10)</p></p>
<p><p class="css_bible_text">"Ich uczynki nie pozwalają im zawrócić do swojego Boga, gdyż duch wszeteczeństwa jest w ich sercu, tak że nie znają Pana."</p>
<p class="css_bible_origin">(Oz&nbsp;5,&nbsp;4)</p></p>
<p><p class="css_bible_text">"Człowiek dobry z dobrego skarbca serca wydobywa dobro, a zły ze złego wydobywa zło; albowiem z obfitości serca mówią usta jego."</p>
<p class="css_bible_origin">(Łk&nbsp;6,&nbsp;45)</p></p>
<p><p class="css_bible_text">"Bo wszelki rodzaj dzikich zwierząt i ptaków, płazów i stworzeń morskich może być ujarzmiony i został ujarzmiony przez rodzaj ludzki. Natomiast nikt z ludzi nie może ujarzmić języka, tego krnąbrnego zła, pełnego śmiercionośnego jadu. Nim wysławiamy Pana i Ojca i nim przeklinamy ludzi, stworzonych na podobieństwo Z tych samych ust wychodzi błogosławieństwo i przekleństwo. Tak, bracia moi, być nie powinno. Czy źródło wydaje z tego samego otworu wodę słodką i gorzką? Czy drzewo figowe, bracia moi, może rodzić oliwki albo winna latorośl figi? Tak też słony zdrój nie może wydać słodkiej wody."</p>
<p class="css_bible_origin">(Jk&nbsp;3,&nbsp;7-12)</p></p>
<p><p class="css_bible_text">"Zbliżcie się do Boga, a zbliży się do was. Obmyjcie ręce, grzesznicy, i oczyśćcie serca, ludzie o rozdwojonej duszy."</p>
<p class="css_bible_origin">(Jk&nbsp;4,&nbsp;8)</p></p>
<p><p class="css_bible_text">"Serce czyste stwórz we mnie, o Boże, A ducha prawego odnów we mnie!"</p>
<p class="css_bible_origin">(Ps&nbsp;51,&nbsp;12)</p></p>
<p><p class="css_bible_text">"Nie gromadźcie sobie skarbów na ziemi, gdzie je mól i rdza niszczą i gdzie złodzieje podkopują i kradną: Ale gromadźcie sobie skarby w niebie, gdzie ani mól, ani rdza nie niszczą i gdzie złodzieje nie podkopują i nie kradną. Albowiem gdzie jest skarb twój - tam będzie i serce twoje"</p>
<p class="css_bible_origin">(Mt&nbsp;6,&nbsp;19-21)</p></p>
<p><p class="css_bible_text">"Albowiem gniew Boży z nieba objawia się przeciwko wszelkiej bezbożności i nieprawości ludzi, którzy przez nieprawość tłumią prawdę. Ponieważ to, co o Bogu wiedzieć można, jest dla nich jawne, gdyż Bóg im to objawił. Bo niewidzialna jego istota, to jest wiekuista jego moc i bóstwo, mogą być od stworzenia świata oglądane w dziełach i poznane umysłem, tak iż nic nie mają na swoją obronę, Dlatego że poznawszy Boga, nie uwielbili go jako Boga i nie złożyli mu dziękczynienia, lecz znikczemnieli w myślach swoich, a ich nierozumne serce pogrążyło się w ciemności. Mienili się mądrymi, a stali się głupi. I zamienili chwałę nieśmiertelnego Boga na obrazy przedstawiające śmiertelnego człowieka, a nawet ptaki, czworonożne zwierzęta i płazy; Dlatego też wydał ich Bóg na łup pożądliwości ich serc ku nieczystości, aby bezcześcili ciała swoje między sobą, Ponieważ zamienili Boga prawdziwego na fałszywego i oddawali cześć, i służyli stworzeniu zamiast Stwórcy, który jest błogosławiony na wieki. Amen."</p>
<p class="css_bible_origin">(Rz&nbsp;1,&nbsp;18-25)</p></p>
<p><p class="css_bible_text">"A gdy Pan widział, że wielka jest złość człowieka na ziemi i że wszelkie jego myśli oraz dążenia jego serca są ustawicznie złe, Żałował Pan, że uczynił człowieka na ziemi i bolał nad tym w sercu swoim."</p>
<p class="css_bible_origin">(1&nbsp;Moj&nbsp;6,&nbsp;5-6)</p></p>
<p><p class="css_bible_text">"Usprawiedliwieni tedy z wiary, pokój mamy z Bogiem przez Pana naszego, Jezusa Chrystusa, Dzięki któremu też mamy dostęp przez wiarę do tej łaski, w której stoimy, i chlubimy się nadzieją chwały Bożej. A nie tylko to, chlubimy się też z ucisków, wiedząc, że ucisk wywołuje cierpliwość, A cierpliwość doświadczenie, doświadczenie zaś nadzieję; A nadzieja nie zawodzi, bo miłość Boża rozlana jest w sercach naszych przez Ducha Świętego, który nam jest dany."</p>
<p class="css_bible_origin">(Rz&nbsp;5,&nbsp;1-5)</p></p>
<p>To, co kala człowieka, pochodzi z jego wnętrza (z serca):</p>
<p><p class="css_bible_text">"Nie masz nic na zewnątrz poza człowiekiem, co by wchodząc w niego, mogło go skalać, lecz to, co wychodzi z człowieka, to kala człowieka. Jeśli kto ma uszy do słuchania, niechaj słucha. A gdy opuścił lud i wszedł do domu, pytali go uczniowie jego o tę przypowieść. I rzekł im: Tak więc i wy jesteście niepojętni? Nie rozumiecie, że wszystko, co z zewnątrz wchodzi do człowieka, nie może go kalać, Bo nie wchodzi do jego serca, lecz do żołądka, i wychodzi na zewnątrz, oczyszczając wszystkie pokarmy. Mówił bowiem: To, co wychodzi z człowieka, to kala człowieka. Albowiem z wnętrza, z serca ludzkiego pochodzą złe myśli, wszeteczeństwa, kradzieże, morderstwa, Cudzołóstwo, chciwość, złość, podstęp, lubieżność, zawiść, bluźnierstwo, pycha, głupota; Wszystko to złe pochodzi z wewnątrz i kala człowieka."</p>
<p class="css_bible_origin">(Mk&nbsp;7,&nbsp;15-23)</p></p>
</section>
</body>
</html>
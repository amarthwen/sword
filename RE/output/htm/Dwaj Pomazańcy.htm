<html>
<head>
<title>Dwaj Pomazańcy</title>
<link rel="stylesheet" type="text/css" href="styles/default.css" />
</head>
<body>
<p class="css_title">Dwaj Pomazańcy</p>
<p class="css_lines"><b>Wersety do studium:</b> (Obj&nbsp;11,&nbsp;3), (Obj&nbsp;11,&nbsp;4), (Za&nbsp;4,&nbsp;11), (Obj&nbsp;11,&nbsp;10), (Za&nbsp;4,&nbsp;11-14), (Ps&nbsp;105,&nbsp;6-15), (Ps&nbsp;20,&nbsp;1-10), (Ha&nbsp;3,&nbsp;3-4.10-13)</p>
<p>Dwaj Świadkowie:</p>
<p><p class="css_bible_text">"I dam dwom moim świadkom moc, i będą, odziani w wory, prorokowali przez tysiąc dwieście sześćdziesiąt dni."</p>
<p class="css_bible_origin">(Obj&nbsp;11,&nbsp;3)</p></p>
<p>Dwa Drzewa Oliwne:</p>
<p><p class="css_bible_text">"Oni to są dwoma drzewami oliwnymi i dwoma świecznikami, które stoją przed Panem ziemi."</p>
<p class="css_bible_origin">(Obj&nbsp;11,&nbsp;4)</p></p>
<p><p class="css_bible_text">"Wtedy odezwałem się i zapytałem go: Co oznaczają te dwa drzewa oliwne po prawej i lewej stronie świecznika?"</p>
<p class="css_bible_origin">(Za&nbsp;4,&nbsp;11)</p></p>
<p>Dwa Świeczniki:</p>
<p><p class="css_bible_text">"Oni to są dwoma drzewami oliwnymi i dwoma świecznikami, które stoją przed Panem ziemi."</p>
<p class="css_bible_origin">(Obj&nbsp;11,&nbsp;4)</p></p>
<p>Dwaj Prorocy:</p>
<p><p class="css_bible_text">"A mieszkańcy ziemi radować się będą nimi i weselić się, i podarunki sobie nawzajem posyłać, dlatego że ci dwaj prorocy udręczyli mieszkańców ziemi."</p>
<p class="css_bible_origin">(Obj&nbsp;11,&nbsp;10)</p></p>
<p>Dwaj Pomazańcy:</p>
<p><p class="css_bible_text">"Wtedy odezwałem się i zapytałem go: Co oznaczają te dwa drzewa oliwne po prawej i lewej stronie świecznika? I powtórnie odezwałem się, i zapytałem go: Co oznaczają te dwie gałązki drzew oliwnych, które dwiema złotymi rurkami wypuszczają z siebie oliwę do złotych lamp? Wtedy on odpowiedział mi: Czy nie wiesz, co one oznaczają? I odpowiedziałem: Nie, mój panie! A on odrzekł: To są dwaj pomazańcy, którzy stoją przed Panem całej ziemi."</p>
<p class="css_bible_origin">(Za&nbsp;4,&nbsp;11-14)</p></p>
<p><p class="css_bible_text">"Wy, potomkowie Abrahama, sługi jego, Synowie Jakuba, wybrańcy jego! On jest Panem, Bogiem waszym, Prawa jego na całej ziemi. Pamięta wiecznie o przymierzu swoim, O słowie, które dał tysiącznym pokoleniom, O przymierzu, które zawarł z Abrahamem, I o przysiędze swej dla Izaaka. Ustanowił je dla Jakuba jako prawo, Dla Izraela jako przymierze wieczne, Mówiąc: Tobie dam ziemię Kanaan, W dziedziczne wasze posiadanie. Gdy było ich jeszcze niewielu, Nieliczni i obcy w niej, Wędrowali wtedy od narodu do narodu, Z jednego królestwa do innego ludu. Nikomu nie dozwolił ich krzywdzić I z powodu nich karał nawet królów: Nie tykajcie pomazańców moich I nie czyńcie nic złego prorokom moim!"</p>
<p class="css_bible_origin">(Ps&nbsp;105,&nbsp;6-15)</p></p>
<p>Pomazaniec:</p>
<p><p class="css_bible_text">"Przewodnikowi chóru. Psalm Dawidowy. Niech cię wysłucha Pan w dniu utrapienia, Niech cię wzmocni imię Boga Jakubowego! Niech ci ześle pomoc ze świątyni I niech cię wesprze z Syjonu! Niechaj wspomni wszystkie dary twoje I niech przyjmie całopalenia twoje. Sela. Niech ci da to, czego pragnie serce twoje, I niech wypełni każdy twój zamysł! Będziemy się weselić ze zwycięstwa twego I w imię Boga naszego wzniesiemy sztandary! Niech Pan spełni wszystkie prośby twoje! Teraz wiem, że Pan wybawił pomazańca swego. Wysłucha go z nieba swego świętego Przez potężną pomoc prawicy swojej. Jedni chlubią się wozami, drudzy końmi, Lecz my chlubimy się imieniem Pana, Boga naszego. Zadrżały im kolana i upadli, Lecz my stoimy i trwamy. Panie, królu nasz, pomóż! Wysłuchaj nas w dniu wołania naszego."</p>
<p class="css_bible_origin">(Ps&nbsp;20,&nbsp;1-10)</p></p>
<p><p class="css_bible_text">"Bóg przychodzi z Temanu, Święty z góry Paran. Sela. Jego wspaniałość okrywa niebiosa, a ziemia jest pełna jego chwały. Pod nim jest blask jak światłość, promienie wychodzą z jego rąk i tam jest ukryta jego moc. (...) Na twój widok drżą góry obłoki spuszczają ulewne deszcze; otchłań morska wydaje swój głos, wysoko podnosi swe ramiona. Słońce i księżyc wstrzymały swoją jasność w świetle twych szybkich strzał, w blasku twojej lśniącej włóczni. W zawziętości kroczysz po ziemi, w gniewie depczesz narody. Wyruszasz na pomoc swojemu ludowi, aby ratować swojego pomazańca. Rozbijasz dom bezbożnego, obnażasz fundamenty aż do skały. Sela."</p>
<p class="css_bible_origin">(Ha&nbsp;3,&nbsp;3-4.10-13)</p></p>
</body>
</html>
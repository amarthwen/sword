<html>
<head>
<title>Słońce się zaćmi i księżyc nie zajaśnieje swoim blaskiem</title>
<link rel="stylesheet" type="text/css" href="styles/default.css" />
</head>
<body>
<p class="css_title">Słońce się zaćmi i księżyc nie zajaśnieje swoim blaskiem</p>
<p class="css_lines"><b>Wersety do studium:</b> (Mt&nbsp;24,&nbsp;29-31), (Obj&nbsp;6,&nbsp;12-14), (Iz&nbsp;24,&nbsp;21-23), (Am&nbsp;8,&nbsp;9-10), (Ha&nbsp;3,&nbsp;11), (Iz&nbsp;13,&nbsp;9-10), (Jl&nbsp;2,&nbsp;10), (Jl&nbsp;3,&nbsp;3-4), (Jl&nbsp;3,&nbsp;20), (Ez&nbsp;32,&nbsp;7)</p>
<section>
<h1>1 Temat główny</h1>
<p><p class="css_bible_text">"A zaraz po udręce owych dni słońce się zaćmi i księżyc nie zajaśnieje swoim blaskiem, i gwiazdy spadać będą z nieba, i moce niebieskie będą poruszone. I wtedy ukaże się na niebie znak Syna Człowieczego, przychodzącego na obłokach nieba z wielką mocą i chwałą. I pośle aniołów swoich z wielką trąbą, i zgromadzą wybranych jego z czterech stron świata z jednego krańca nieba aż po drugi."</p>
<p class="css_bible_origin">(Mt&nbsp;24,&nbsp;29-31)</p></p>
<p><p class="css_bible_text">"I widziałem, gdy zdjął szóstą pieczęć, że powstało trzęsienie ziemi i słońce pociemniało jak czarny wór, a cały księżyc poczerwieniał jak krew, I gwiazdy niebieskie spadły na ziemię, podobnie jak drzewo figowe zrzuca figi swoje, gdy wiatr gwałtowny nim potrząśnie; I niebo znikło, jak niknie zwój, który się zwija, a wszystkie góry i wyspy ruszone zostały z miejsc swoich."</p>
<p class="css_bible_origin">(Obj&nbsp;6,&nbsp;12-14)</p></p>
<p><p class="css_bible_text">"I stanie się w owym dniu, że Pan nawiedzi wojsko górne w górze, a królów ziemi na ziemi. I będą zebrani razem jak więźniowie w lochu, i będą zamknięci w więzieniu, i po wielu dniach będą ukarani. I zarumieni się księżyc, a słońce się zawstydzi, gdyż Pan Zastępów będzie królem na górze Syjon i w Jeruzalemie, i przed ich starszymi będzie chwała."</p>
<p class="css_bible_origin">(Iz&nbsp;24,&nbsp;21-23)</p></p>
<p><p class="css_bible_text">"W owym dniu, mówi Wszechmogący Pan, sprawię, że słońce zajdzie w południe, i mrokiem okryję ziemię w biały dzień, I zamienię wasze święta w żałobę i wszystkie wasze pieśni w pieśń żałobną; na wszystkie biodra włożę włosiennicę, a na każdą głowę łysinę. Przekształcę to w żałobę po jedynaku, a całą przyszłość w dzień goryczy."</p>
<p class="css_bible_origin">(Am&nbsp;8,&nbsp;9-10)</p></p>
<p><p class="css_bible_text">"Słońce i księżyc wstrzymały swoją jasność w świetle twych szybkich strzał, w blasku twojej lśniącej włóczni."</p>
<p class="css_bible_origin">(Ha&nbsp;3,&nbsp;11)</p></p>
<p><p class="css_bible_text">"Oto nadchodzi dzień Pana, okrutny, pełen srogości i płonącego gniewu, aby obrócić ziemię w pustynię, a grzeszników z niej wytępić. Gdyż gwiazdy niebios i ich planety nie dadzą swojego światła, słońce zaćmi się zaraz, gdy wzejdzie, a księżyc nie błyśnie swym światłem."</p>
<p class="css_bible_origin">(Iz&nbsp;13,&nbsp;9-10)</p></p>
<p><p class="css_bible_text">"Drży przed nimi ziemia, trzęsie się niebo, słońce i księżyc są zaćmione, a gwiazdy tracą swój blask."</p>
<p class="css_bible_origin">(Jl&nbsp;2,&nbsp;10)</p></p>
<p><p class="css_bible_text">"I ukażę znaki na niebie i na ziemi, krew, ogień i słupy dymu. Słońce przemieni się w ciemność, a księżyc w krew, zanim przyjdzie ów wielki, straszny dzień Pana."</p>
<p class="css_bible_origin">(Jl&nbsp;3,&nbsp;3-4)</p></p>
<p><p class="css_bible_text">"Słońce i księżyc będą zaćmione, a gwiazdy stracą swój blask."</p>
<p class="css_bible_origin">(Jl&nbsp;3,&nbsp;20)</p></p>
<p><p class="css_bible_text">"Gdy będziesz gasł, zakryję niebiosa i zaćmię ich gwiazdy. Słońce zasłonię obłokiem, a Księżyc nie zabłyśnie blaskiem."</p>
<p class="css_bible_origin">(Ez&nbsp;32,&nbsp;7)</p></p>
</section>
</body>
</html>
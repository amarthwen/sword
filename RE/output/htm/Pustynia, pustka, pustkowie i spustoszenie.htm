<html>
<meta http-equiv="Content-Type" content="text/html; charset=utf-8">
<head>
<title>Pustynia, pustka, pustkowie i spustoszenie</title>
<link rel="stylesheet" type="text/css" href="styles/default.css" />
</head>
<body>
<p class="css_title">Pustynia, pustka, pustkowie i spustoszenie</p>
<center><img class="css_emblem" alt="default.jpg" src="../.././tmp/images/default.jpg"></center>
<p class="css_lines"><b>Wersety do studium:</b> (Na&nbsp;2,&nbsp;9-11), (Jr&nbsp;12,&nbsp;10-12), (Iz&nbsp;34,&nbsp;9-11), (Iz&nbsp;1,&nbsp;7-9), (So&nbsp;2,&nbsp;9.13), (Jr&nbsp;6,&nbsp;8), (Iz&nbsp;51,&nbsp;2-3), (Iz&nbsp;64,&nbsp;9-10)</p>
<section>
<h1>1 Temat główny</h1>
<p><p class="css_bible_text">"Sama Niniwa podobna jest do stawu, którego wody odpływają z hukiem, a choć wołają: Stójcie, stójcie! jednak nikt się nie odwraca. Złupcie srebro, złupcie złoto, skarbiec jest niewyczerpany, klejnotów wielka obfitość! Pustka, pustkowie i spustoszenie, serce zwątpiałe, dygocące kolana, wszystkie biodra drżą, twarze wszystkich rozpalone!"</p>
<p class="css_bible_origin">(Na&nbsp;2,&nbsp;9-11)</p></p>
<p><p class="css_bible_text">"Liczni pasterze zniszczyli moją winnicę, podeptali mój dział, mój dział rozkoszny zamienili w głuchą pustynię. Obrócono go w pustynię, w żałosną dla mnie pustynię. Spustoszony cały kraj, nikt nie wziął tego do serca. Na wszystkie gołe wzniesienia w pustyni wtargnęli rabusie, gdyż miecz Pana pożera od jednego krańca ziemi do drugiego krańca ziemi. Żadne ciało nie ma spokoju."</p>
<p class="css_bible_origin">(Jr&nbsp;12,&nbsp;10-12)</p></p>
<p><p class="css_bible_text">"Toteż potoki Edomu zamienią się w smołę, a jego glina w siarkę, a jego ziemia stanie się smołą gorejącą: Ani w nocy, ani w dzień nie zgaśnie, jego dym wznosić się będzie zawsze; z pokolenia w pokolenie będzie pustynią, po wiek wieków nikt nie będzie nią chodził. Pelikan i jeż zagnieżdżą się w niej, a sowa i kruk będą w niej mieszkać; Pan rozciągnie na niej sznur na spustoszenie i ustawi wagę na zniszczenie."</p>
<p class="css_bible_origin">(Iz&nbsp;34,&nbsp;9-11)</p></p>
<p><p class="css_bible_text">"Wasz kraj pustynią, wasze miasta ogniem spalone, plony waszej ziemi obcy na waszych oczach pożerają; spustoszenie jak po zniszczeniu Sodomy. I pozostała córka syjońska jak szałas w winnicy, jak budka w polu ogórkowym, jak miasto oblężone. Gdyby Pan Zastępów nie był nam pozostawił resztki, bylibyśmy jak Sodoma, podobni do Gomory."</p>
<p class="css_bible_origin">(Iz&nbsp;1,&nbsp;7-9)</p></p>
<p><p class="css_bible_text">"Dlatego jako żyję Ja - mówi Pan Zastępów, Bóg Izraela - Moab stanie się jak Sodoma, a synowie Ammonowi jak Gomora, miejscem bujnych pokrzyw i dołem solnym, i pustynią po wszystkie czasy. Resztki mojego ludu złupią ich, a pozostali z mojego narodu posiądą ich. (...) Wyciągnie swoją rękę przeciwko północy i zniszczy Asyrię, Niniwę obróci w pustkowie, w kraj suchy, jak pustynię."</p>
<p class="css_bible_origin">(So&nbsp;2,&nbsp;9.13)</p></p>
<p><p class="css_bible_text">"Pozwól się ostrzec, Jeruzalemie, aby moja dusza nie odwróciła się od ciebie, abym cię nie obrócił w pustynię, w kraj nie zamieszkany."</p>
<p class="css_bible_origin">(Jr&nbsp;6,&nbsp;8)</p></p>
<p><p class="css_bible_text">"Spójrzcie na Abrahama, waszego ojca, i na Sarę, waszą rodzicielkę, gdyż jego jednego powołałem, lecz pobłogosławiłem go i rozmnożyłem. Gdyż Pan pocieszy Syjon, pocieszy wszystkie jego rozpadliny. Uczyni z jego pustkowia Eden, a z jego pustyni ogród Pana, radość i wesele zapanują w nim, pieśń dziękczynna i dźwięk pieśni."</p>
<p class="css_bible_origin">(Iz&nbsp;51,&nbsp;2-3)</p></p>
<p><p class="css_bible_text">"Nie gniewaj się, Panie, zanadto i nie pomnij winy na wieki! Ach! Spojrzyj, że my wszyscy jesteśmy twoim ludem. Święte twoje miasta stały się pustynią, Syjon stał się pustynią, Jeruzalem pustkowiem."</p>
<p class="css_bible_origin">(Iz&nbsp;64,&nbsp;9-10)</p></p>
</section>
</body>
</html>
<html>
<head>
<title>Duchy nieczyste</title>
<link rel="stylesheet" type="text/css" href="styles/default.css" />
</head>
<body>
<p class="css_title">Duchy nieczyste</p>
<p class="css_lines"><b>Wersety do studium:</b> (Obj&nbsp;16,&nbsp;13-14), (Łk&nbsp;11,&nbsp;24-26), (1Krl&nbsp;22,&nbsp;18-22), (Mi&nbsp;2,&nbsp;11), (Iz&nbsp;19,&nbsp;13-14), (Oz&nbsp;4,&nbsp;12;&nbsp;5,&nbsp;4), (Mk&nbsp;9,&nbsp;25-27), (Dz&nbsp;16,&nbsp;16-18)</p>
<section>
<h1>1 Temat główny</h1>
<p><p class="css_bible_text">"Gdy duch nieczysty wyjdzie z człowieka, wędruje po miejscach bezwodnych, szukając ukojenia, a gdy nie znajdzie, mówi: Wrócę do domu swego, skąd wyszedłem. I przyszedłszy, zastaje go wymiecionym i przyozdobionym. Wówczas idzie i zabiera z sobą siedem innych duchów, gorszych niż on, i wchodzą, i mieszkają tam. I bywa końcowy stan człowieka tego, gorszy niż pierwotny."</p>
<p class="css_bible_origin">(Łk&nbsp;11,&nbsp;24-26)</p></p>
<section>
<h1>1.1 Różne rodzaje duchów</h1>
<section>
<h1>1.1.1 Duch kłamstwa</h1>
<p><p class="css_bible_text">"Wtedy król izraelski rzekł do Jehoszafata: Czy nie mówiłem ci, że ten nie zwiastuje mi nic dobrego, a tylko złe? On zaś rzekł: Słuchaj przeto słowa Pańskiego: Widziałem Pana siedzącego na swoim tronie, a cały zastęp niebieski stał przy nim, po jego prawicy i po lewicy. A Pan rzekł: Kto zwiedzie Achaba, aby wyruszył i poległ w Ramot Gileadzkim? I jeden mówił to, a drugi owo. Wtedy wystąpił Duch i stanął przed Panem, i rzekł: Ja go zwiodę. A Pan rzekł do niego: W jaki sposób? A on odpowiedział: Wyjdę i stanę się duchem kłamliwym w ustach wszystkich jego proroków. Wtedy On rzekł: Tak, ty go zwiedziesz, ty to potrafisz. Idź więc i uczyń tak!"</p>
<p class="css_bible_origin">(1&nbsp;Krl&nbsp;22,&nbsp;18-22)</p></p>
<p><p class="css_bible_text">"Gdyby ktoś przyszedł i w duchu kłamstwa i fałszu mówił: Będę wam prorokował o winie i trunku - to byłby kaznodzieja dla tego ludu!"</p>
<p class="css_bible_origin">(Mi&nbsp;2,&nbsp;11)</p></p>
</section>
<section>
<h1>1.1.2 Duch obłędu</h1>
<p><p class="css_bible_text">"Zgłupieli książęta Soanu, obałamuceni są książęta Memfisu, na manowce sprowadzili Egipt naczelnicy jego okręgów. Pan wylał wśród nich ducha obłędu, i oni na manowce sprowadzili Egipt we wszelkim jego działaniu, że jak pijany tarza się w swoich wymiocinach."</p>
<p class="css_bible_origin">(Iz&nbsp;19,&nbsp;13-14)</p></p>
</section>
<section>
<h1>1.1.3 Duch wszeteczeństwa</h1>
<p><p class="css_bible_text">"Mój lud radzi się swojego drewna, a jego kij daje mu wyrocznię, gdyż duch wszeteczeństwa ich omamił, a cudzołożąc odstąpili od swojego Boga. (...) Ich uczynki nie pozwalają im zawrócić do swojego Boga, gdyż duch wszeteczeństwa jest w ich sercu, tak że nie znają Pana."</p>
<p class="css_bible_origin">(Oz&nbsp;4,&nbsp;12;&nbsp;5,&nbsp;4)</p></p>
</section>
<section>
<h1>1.1.4 Duch głuchy i niemy</h1>
<p><p class="css_bible_text">"A Jezus, widząc, że tłum się zbiega, zgromił ducha nieczystego i rzekł mu: Duchu niemy i głuchy! Nakazuję ci: Wyjdź z niego i już nigdy do niego nie wracaj. I krzyknął, i szarpnął nim gwałtownie, po czym wyszedł; a chłopiec wyglądał jak martwy, tak iż wielu mówiło, że umarł. A Jezus ujął go za rękę i podniósł go, a on powstał."</p>
<p class="css_bible_origin">(Mk&nbsp;9,&nbsp;25-27)</p></p>
</section>
<section>
<h1>1.1.5 Duch wieszczy</h1>
<p><p class="css_bible_text">"A gdyśmy przyszli na modlitwę, zdarzyło się, że spotkała nas pewna dziewczyna, która miała ducha wieszczego, a która przez swoje wróżby przynosiła wielki zysk panom swoim. Ta, idąc za Pawłem i za nami, wołała mówiąc: Ci ludzie są sługami Boga Najwyższego i zwiastują wam drogę zbawienia. A to czyniła przez wiele dni. Wreszcie Paweł znękany, zwrócił się do ducha i rzekł: Rozkazuję ci w imieniu Jezusa Chrystusa, żebyś z niej wyszedł. I w tej chwili wyszedł."</p>
<p class="css_bible_origin">(Dz&nbsp;16,&nbsp;16-18)</p></p>
</section>
</section>
</section>
</body>
</html>
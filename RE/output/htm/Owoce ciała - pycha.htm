<html>
<meta http-equiv="Content-Type" content="text/html; charset=utf-8">
<head>
<title>Owoce ciała - pycha</title>
<link rel="stylesheet" type="text/css" href="styles/default.css" />
</head>
<body>
<p class="css_title">Owoce ciała - pycha</p>
<center><img class="css_emblem" alt="default.jpg" src="../.././tmp/images/default.jpg"></center>
<p class="css_lines"><b>Wersety do studium:</b> (Iz&nbsp;2,&nbsp;11-17), (Iz&nbsp;9,&nbsp;7-12), (Iz&nbsp;10,&nbsp;12-14), (Iz&nbsp;14,&nbsp;11-15), (Iz&nbsp;16,&nbsp;6-7), (Dn&nbsp;4,&nbsp;26-29), (Ab&nbsp;1,&nbsp;2-3), (So&nbsp;2,&nbsp;8-10)</p>
<section>
<h1>1 Temat główny</h1>
<p><p class="css_bible_text">"Dumne oczy człowieka opuszczą się, a pycha ludzka zniży się, ale jedynie Pan wywyższy się w owym dniu. Bo dla Pana Zastępów nastanie dzień sądu nad wszystkim, co pyszne i wysokie, i nad wszystkim, co wyniosłe, aby było poniżone. Nad wszystkimi wysokimi i sterczącymi cedrami Libanu, i nad wszystkimi dębami Baszanu. Nad wszystkimi wysokimi górami i nad wszystkimi sterczącymi pagórkami. I nad każdą wysoką wieżą, i nad każdym murem obronnym. I nad wszystkimi okrętami tartezyjskimi, i nad wszystkimi kosztownymi statkami. I zniży się pycha człowieka, a wyniosłość ludzka opuści się, lecz jedynie Pan wywyższy się w owym dniu,"</p>
<p class="css_bible_origin">(Iz&nbsp;2,&nbsp;11-17)</p></p>
<p><p class="css_bible_text">"Pan zesłał słowo przeciwko Jakubowi, a ono spadło na Izraela. I poczuł je cały lud, Efraim i mieszkańcy Samarii, którzy w pysze i w wyniosłości serca tak mówią: Mury z cegły runęły, wybudujemy je z kamienia ciosanego, sykomory wycięto, zasadzimy cedry. Lecz Pan pobudzi przeciw niemu jego wroga, Resyna, i podburzy jego nieprzyjaciół, Aramejczyków od wschodu, a Filistyńczyków od zachodu. I pożrą Izraela całą paszczą. Mimo to nie ustaje jego gniew, a jego ręka jeszcze jest wyciągnięta. Lecz lud nie nawraca się do tego, który go smaga, i Pana Zastępów nie szuka."</p>
<p class="css_bible_origin">(Iz&nbsp;9,&nbsp;7-12)</p></p>
<p><p class="css_bible_text">"I stanie się, że gdy Pan dokona całego swojego dzieła na górze Syjon i w Jeruzalemie, wtedy ukarze owoc pychy serce króla asyryjskiego i chełpliwą wyniosłość jego oczu. Rzekł bowiem: Uczyniłem to mocą swojej ręki i dzięki swojej mądrości, gdyż jestem rozumny; zniosłem granice ludów i zrabowałem ich skarby, i jak mocarz strąciłem siedzących na tronie. I sięgnęła moja ręka po bogactwo ludów jakby po gniazdo, a jak zagarniają opuszczone jajka, tak ja zagarnąłem całą ziemię, a nie było takiego, kto by poruszył skrzydłem albo otworzył dziób i pisnął."</p>
<p class="css_bible_origin">(Iz&nbsp;10,&nbsp;12-14)</p></p>
<p><p class="css_bible_text">"Twoją pychę i brzęk twoich lutni strącono do krainy umarłych. Twoim posłaniem zgnilizna, a robactwo twoim okryciem. O, jakże spadłeś z nieba, ty, gwiazdo jasna, synu jutrzenki! Powalony jesteś na ziemię, pogromco narodów! A przecież to ty mawiałeś w swoim sercu: Wstąpię na niebiosa, swój tron wyniosę ponad gwiazdy Boże i zasiądę na górze narad, na najdalszej północy. Wstąpię na szczyty obłoków, zrównam się z Najwyższym. A oto strącony jesteś do krainy umarłych, na samo dno przepaści."</p>
<p class="css_bible_origin">(Iz&nbsp;14,&nbsp;11-15)</p></p>
<p><p class="css_bible_text">"Słyszeliśmy o pysze Moabu, że jest bardzo pyszny, o jego wyniosłości, o jego dumie i złości, i że bezpodstawna jest jego chełpliwość. Dlatego niech narzekają Moabici nad Moabem, niech wszyscy narzekają, niech jęczą, z powodu rodzynkowych placków z Kir-Chareset zupełnie przybici."</p>
<p class="css_bible_origin">(Iz&nbsp;16,&nbsp;6-7)</p></p>
<p><p class="css_bible_text">"Gdy bowiem król Nebukadnesar po upływie dwunastu miesięcy przechadzał się po pałacu królewskim w Babilonie, Odezwał się król i rzekł: Czy to nie jest ów wielki Babilon, który zbudowałem na siedzibę króla dzięki potężnej mojej mocy i dla uświetnienia mojej wspaniałości? Gdy słowo to było jeszcze na ustach króla, zagrzmiał głos z nieba: Oznajmia ci się, królu Nebukadnesarze, że władza królewska zostaje ci odjęta. Będziesz wypędzony spośród ludzi, będziesz mieszkał ze zwierzętami polnymi, trawą jak bydło będą cię karmić i siedem wieków przejdzie nad tobą, aż poznasz, że Najwyższy ma władzę nad królestwem ludzkim i że je daje temu, komu chce."</p>
<p class="css_bible_origin">(Dn&nbsp;4,&nbsp;26-29)</p></p>
<p><p class="css_bible_text">"Oto uczyniłem cię małym wśród narodów, wzgardzony jesteś bardzo wśród ludzi. Pycha twojego serca zwiodła cię, który mieszkasz w rozpadlinach skalnych, swoją siedzibę umieściłeś wysoko, myśląc w swoim sercu: Kto mnie sprowadzi na ziemię?"</p>
<p class="css_bible_origin">(Ab&nbsp;1,&nbsp;2-3)</p></p>
<p><p class="css_bible_text">"Słyszałem urąganie Moabitów i zniewagi synów Ammonowych, którymi urągali mojemu ludowi i wynosili się nad ich kraj Dlatego jako żyję Ja - mówi Pan Zastępów, Bóg Izraela - Moab stanie się jak Sodoma, a synowie Ammonowi jak Gomora, miejscem bujnych pokrzyw i dołem solnym, i pustynią po wszystkie czasy. Resztki mojego ludu złupią ich, a pozostali z mojego narodu posiądą ich. Spotka ich to za ich pychę, gdyż lżyli i wynosili się ponad lud Pana Zastępów."</p>
<p class="css_bible_origin">(So&nbsp;2,&nbsp;8-10)</p></p>
</section>
</body>
</html>
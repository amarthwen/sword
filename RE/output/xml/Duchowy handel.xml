<?xml version='1.0' encoding='utf-8'?>
<contents xmlns:scripture="https://github.com/amarthwen/sword/xmlns/scripture" xmlns:sectioning="https://github.com/amarthwen/sword/xmlns/sectioning"><sectioning:document><object><scripture:extract origin="Mt 21, 12-13" translation="BW"><line id="23902" origin="Mt 21, 12">I wszedł Jezus do świątyni, i wyrzucił wszystkich, którzy sprzedawali i kupowali w świątyni, a stoły wekslarzy i stragany handlarzy gołębiami powywracał.</line><line id="23903" origin="Mt 21, 13">I rzekł im: Napisano: Dom mój będzie nazwany domem modlitwy, a wy uczyniliście z niego jaskinię zbójców.</line></scripture:extract></object><object><scripture:extract origin="J 2, 13-21" translation="BW"><line id="26149" origin="J 2, 13">A gdy się zbliżała Pascha żydowska, udał się Jezus do Jerozolimy.</line><line id="26150" origin="J 2, 14">I zastał w świątyni sprzedających woły i owce, i gołębie, i siedzących wekslarzy.</line><line id="26151" origin="J 2, 15">I skręciwszy bicz z powrózków, wypędził ich wszystkich ze świątyni wraz z owcami i wołami; wekslarzom rozsypał pieniądze i stoły powywracał,</line><line id="26152" origin="J 2, 16">A do sprzedawców gołębi rzekł: Zabierzcie to stąd, z domu Ojca mego nie czyńcie targowiska.</line><line id="26153" origin="J 2, 17">Wtedy uczniowie jego przypomnieli sobie, że napisano: Żarliwość o dom twój pożera mnie.</line><line id="26154" origin="J 2, 18">Wtedy odezwali się Żydzi, mówiąc do niego: Jaki znak pokażesz nam na dowód, że ci to wolno czynić?</line><line id="26155" origin="J 2, 19">Jezus, odpowiadając, rzekł im: Zburzcie tę świątynię, a Ja w trzy dni ją odbuduję.</line><line id="26156" origin="J 2, 20">na to rzekli Żydzi: Czterdzieści sześć lat budowano tę świątynię, a Ty w trzy dni chcesz ją odbudować?</line><line id="26157" origin="J 2, 21">Ale On mówił o świątyni ciała swego.</line></scripture:extract></object><object><scripture:extract origin="Ez 28, 12-19" translation="BW"><line id="21235" origin="Ez 28, 12">Synu człowieczy, zanuć pieśń żałobną nad królem Tyru i powiedz mu: Tak mówi Wszechmocny Pan: Ty, który byłeś odbiciem doskonałości, pełnym mądrości i skończonego piękna,</line><line id="21236" origin="Ez 28, 13">Byłeś w Edenie, ogrodzie Bożym; okryciem twoim były wszelakie drogie kamienie: karneol, topaz i jaspis, chryzolit, beryl i onyks, szafir, rubin i szmaragd; ze złota zrobione były twoje bębenki, a twoje ozdoby zrobiono w dniu, gdy zostałeś stworzony.</line><line id="21237" origin="Ez 28, 14">Obok cheruba, który bronił wstępu, postawiłem cię; byłeś na świętej górze Bożej, przechadzałeś się pośród kamieni ognistych.</line><line id="21238" origin="Ez 28, 15">Nienagannym byłeś w postępowaniu swoim od dnia, gdy zostałeś stworzony, aż dotąd, gdy odkryto u ciebie niegodziwość.</line><line id="21239" origin="Ez 28, 16">Przy rozległym swoim handlu napełniłeś swoje wnętrze gwałtem i zgrzeszyłeś. Wtedy to wypędziłem cię z góry Bożej, a cherub, który bronił wstępu, wygubił cię spośród kamieni ognistych.</line><line id="21240" origin="Ez 28, 17">Twoje serce było wyniosłe z powodu twojej piękności. Zniweczyłeś swoją mądrość skutkiem swojej świetności. Zrzuciłem cię na ziemię; postawiłem cię przed królami, aby się z ciebie naigrawali.</line><line id="21241" origin="Ez 28, 18">Zbezcześciłeś moją świątynię z powodu mnóstwa swoich win, przy niegodziwym swoim handlu. Dlatego wywiodłem z ciebie ogień i ten cię strawił; obróciłem cię w popiół na ziemi na oczach wszystkich, którzy cię widzieli.</line><line id="21242" origin="Ez 28, 19">Wszyscy, którzy cię znali pośród ludów, zdumiewali się nad tobą; stałeś się odstraszającym przykładem, przepadłeś na wieki.</line></scripture:extract></object><object><scripture:extract origin="2 Kor 2, 17" translation="BW"><line id="28868" origin="2Kor 2, 17">Bo my nie jesteśmy handlarzami Słowa Bożego, jak wielu innych, lecz mówimy w Chrystusie przed obliczem Boga jako ludzie szczerzy, jako ludzie mówiący z Boga.</line></scripture:extract></object><object><scripture:extract origin="2 Kor 4, 1-2" translation="BW"><line id="28887" origin="2Kor 4, 1">Dlatego, mając tę służbę, która nam została poruczona z miłosierdzia, nie upadamy na duchu,</line><line id="28888" origin="2Kor 4, 2">Lecz wyrzekliśmy się tego, co ludzie wstydliwie ukrywają, i nie postępujemy przebiegle ani nie fałszujemy Słowa Bożego, ale przez składanie dowodu prawdy polecamy siebie samych sumieniu wszystkich ludzi przed Bogiem.</line></scripture:extract></object><object><scripture:extract origin="Oz 7, 13" translation="BW"><line id="22257" origin="Oz 7, 13">Biada im, że uciekli ode mnie! Grozi im zguba, gdyż odstąpili ode mnie. A przecież to Ja ich wyzwoliłem; lecz oni rozsiewali o mnie kłamstwa.</line></scripture:extract></object><object><scripture:extract origin="So 3, 11-13" translation="BW"><line id="22896" origin="So 3, 11">W owym dniu nie doznasz już hańby z powodu wszystkich swych czynów, którymi grzeszyłeś przeciwko mnie. Gdyż wtedy usunę spośród ciebie twoich pyszałków i nie będziesz się już chełpić na mojej świętej górze.</line><line id="22897" origin="So 3, 12">I pozostawię pośród ciebie lud pokorny i ubogi: to oni ufać będą imieniu Pana.</line><line id="22898" origin="So 3, 13">Resztka Izraela nie będzie się dopuszczała bezprawia, nie będzie mówiła kłamstwa i w ich ustach nie znajdzie się język zdradliwy. Zaiste, będą się paść i odpoczywać, a nikt nie będzie ich straszył.</line></scripture:extract></object><object><scripture:extract origin="Za 14, 20-21" translation="BW"><line id="23152" origin="Za 14, 20">W owym dniu będzie na dzwoneczkach koni napis: Poświęcony Panu. A garnków domu Pana będzie jak czasz ofiarnych przed ołtarzem.</line><line id="23153" origin="Za 14, 21">Każdy garnek w Jeruzalemie i w Judzie będzie poświęcony Panu Zastępów, tak że wszyscy, którzy przyjdą składać ofiary, będą je brali i będą w nich gotowali mięso ofiarne. W dniu owym już nie będzie handlarza w domu Pana Zastępów.</line></scripture:extract></object></sectioning:document></contents>
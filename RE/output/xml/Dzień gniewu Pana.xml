<?xml version='1.0' encoding='utf-8'?>
<contents xmlns:scripture="https://github.com/amarthwen/sword/xmlns/scripture" xmlns:sectioning="https://github.com/amarthwen/sword/xmlns/sectioning"><sectioning:document><object><scripture:extract origin="So 1, 14-18" translation="BW"><line id="22866" origin="So 1, 14">Bliski jest wielki dzień Pana, bliski i bardzo szybko nadchodzi. Słuchaj! Dzień Pana jest gorzki! Wtedy nawet i bohater będzie krzyczał.</line><line id="22867" origin="So 1, 15">Dzień ów jest dniem gniewu, dniem ucisku i utrapienia, dniem huku i hałasu, dniem ciemności i mroku, dniem obłoków i gęstych chmur,</line><line id="22868" origin="So 1, 16">Dniem trąby i okrzyku wojennego przeciwko miastom obronnym i przeciwko basztom wysokim.</line><line id="22869" origin="So 1, 17">Wtedy ześlę strach na ludzi, tak iż chodzić będą jak ślepi, gdyż zgrzeszyli przeciwko Panu. Ich krew będzie rozbryzgana niby proch, a ich wnętrzności rozrzucone niby błoto.</line><line id="22870" origin="So 1, 18">Ani ich srebro, ani ich złoto nie będzie mogło ich wyratować w dniu gniewu Pana, bo ogień gniewu Pana pochłonie całą ziemię. Doprawdy, koniec straszną zagładę zgotuje wszystkim mieszkańcom ziemi.</line></scripture:extract></object><object><scripture:extract origin="Iz 13, 2-13" translation="BW"><line id="17974" origin="Iz 13, 2">Na łysej górze zatknijcie sztandar, podnieście na nich głos, machajcie ręką, aby wkroczyli do bram panów!</line><line id="17975" origin="Iz 13, 3">Ja wezwałem moich poświęconych i powołałem moich bohaterów, dumnych z mojej chwały, aby wykonali wyrok mojego sądu.</line><line id="17976" origin="Iz 13, 4">Słuchaj! Na górach wrzawa jakby licznego ludu. Słuchaj! Zgiełk królestw, zgromadzonych narodów. Pan Zastępów dokonuje przeglądu zastępów bojowych.</line><line id="17977" origin="Iz 13, 5">Ciągną z dalekiej ziemi, od krańców nieba, Pan i narzędzia jego grozy, aby zniszczyć całą ziemię.</line><line id="17978" origin="Iz 13, 6">Biadajcie! Bo bliski jest dzień Pana, który nadchodzi jako zagłada od Wszechmocnego.</line><line id="17979" origin="Iz 13, 7">Dlatego opadają wszystkie ręce i truchleje każde serce ludzkie.</line><line id="17980" origin="Iz 13, 8">I są przerażeni; ogarniają ich kurcze i bóle, wiją się z bólu jak rodząca, jeden na drugiego spogląda osłupiały, ich oblicza są rozpłomienione.</line><line id="17981" origin="Iz 13, 9">Oto nadchodzi dzień Pana, okrutny, pełen srogości i płonącego gniewu, aby obrócić ziemię w pustynię, a grzeszników z niej wytępić.</line><line id="17982" origin="Iz 13, 10">Gdyż gwiazdy niebios i ich planety nie dadzą swojego światła, słońce zaćmi się zaraz, gdy wzejdzie, a księżyc nie błyśnie swym światłem.</line><line id="17983" origin="Iz 13, 11">I nawiedzę okręg ziemski za jego złość, a bezbożnych za ich winę; i ukrócę pychę zuchwalców, a wyniosłość tyranów poniżę.</line><line id="17984" origin="Iz 13, 12">Sprawię, że śmiertelnik będzie rzadszy niż szczere złoto, a człowiek niż złoto z Ofiru.</line><line id="17985" origin="Iz 13, 13">Dlatego sprawię, że niebiosa zadrżą, a ziemia ruszy się ze swojego miejsca z powodu srogości Pana Zastępów w dniu płomiennego jego gniewu,</line></scripture:extract></object><object><scripture:extract origin="Iz 34, 1-10" translation="BW"><line id="18370" origin="Iz 34, 1">Zbliżcie się, narody, aby słuchać, i wy, ludy, słuchajcie uważnie! Niech słucha ziemia i to, co ją napełnia, okrąg ziemi i wszystko, co z niej wyrasta!</line><line id="18371" origin="Iz 34, 2">Gdyż rozgniewał się Pan na wszystkie narody, jest oburzony na całe ich wojsko, obłożył je klątwą, przeznaczył je na rzeź.</line><line id="18372" origin="Iz 34, 3">Ich zabici nie będą pochowani, a z trupów będzie się unosił smród; Góry rozmiękną od ich krwi.</line><line id="18373" origin="Iz 34, 4">I wszystkie pagórki rozpłyną się. Niebiosa zwiną się jak zwój księgi i wszystkie ich zastępy opadną, jak opada liść z krzewu winnego i jak opada zwiędły liść z drzewa figowego.</line><line id="18374" origin="Iz 34, 5">Gdyż mój miecz zwisa z nieba, oto spada na Edom i na lud obłożony przeze mnie klątwą.</line><line id="18375" origin="Iz 34, 6">Miecz Pana ocieka krwią, pokryty jest tłuszczem, krwią jagniąt i kozłów, tłuszczem nerek baranów, gdyż krwawą ofiarę urządza Pan w Bosra, wielką rzeź w ziemi edomskiej.</line><line id="18376" origin="Iz 34, 7">I padną wraz z nimi bawoły i cielce z tucznymi wołami; ich ziemia będzie przesiąknięta krwią, a ich proch przesycony tłuszczem.</line><line id="18377" origin="Iz 34, 8">Bo jest to dzień pomsty Pana, rok odwetu za spór z Syjonem.</line><line id="18378" origin="Iz 34, 9">Toteż potoki Edomu zamienią się w smołę, a jego glina w siarkę, a jego ziemia stanie się smołą gorejącą:</line><line id="18379" origin="Iz 34, 10">Ani w nocy, ani w dzień nie zgaśnie, jego dym wznosić się będzie zawsze; z pokolenia w pokolenie będzie pustynią, po wiek wieków nikt nie będzie nią chodził.</line></scripture:extract></object><object><scripture:extract origin="Ha 3, 1-19" translation="BW"><line id="22834" origin="Ha 3, 1">Modlitwa błagalna proroka Habakuka na melodię trenów.</line><line id="22835" origin="Ha 3, 2">Panie! Słyszałem od ciebie wieść, widziałem, Panie twoje dzieło. W najbliższych latach tchnij w nie życie, w najbliższych latach objaw je! W gniewie pomnij na miłosierdzie!</line><line id="22836" origin="Ha 3, 3">Bóg przychodzi z Temanu, Święty z góry Paran. Sela. Jego wspaniałość okrywa niebiosa, a ziemia jest pełna jego chwały.</line><line id="22837" origin="Ha 3, 4">Pod nim jest blask jak światłość, promienie wychodzą z jego rąk i tam jest ukryta jego moc.</line><line id="22838" origin="Ha 3, 5">Przed nim idzie zaraza, a za nim podąża mór.</line><line id="22839" origin="Ha 3, 6">Trzęsie się ziemia, gdy powstaje, gdy patrzy, drżą narody Pękają odwieczne góry, zapadają się prastare pagórki jego drogi są wieczne.</line><line id="22840" origin="Ha 3, 7">Widziałem namioty Kuszanu zagrożone zagładą, rozerwane zasłony ziemi Midianitów.</line><line id="22841" origin="Ha 3, 8">Czy twoja popędliwość, Panie, zwraca się przeciw rzekom, czy gniewasz się na strumienie, czy oburzyłeś się na morze, że siadasz na swoje rumaki, na swoje wozy zwycięskie?</line><line id="22842" origin="Ha 3, 9">Wydobyłeś swój łuk, na swoją cięciwę położyłeś strzałę. Sela. Strumieniami rozdzieliłeś ziemię.</line><line id="22843" origin="Ha 3, 10">Na twój widok drżą góry obłoki spuszczają ulewne deszcze; otchłań morska wydaje swój głos, wysoko podnosi swe ramiona.</line><line id="22844" origin="Ha 3, 11">Słońce i księżyc wstrzymały swoją jasność w świetle twych szybkich strzał, w blasku twojej lśniącej włóczni.</line><line id="22845" origin="Ha 3, 12">W zawziętości kroczysz po ziemi, w gniewie depczesz narody.</line><line id="22846" origin="Ha 3, 13">Wyruszasz na pomoc swojemu ludowi, aby ratować swojego pomazańca. Rozbijasz dom bezbożnego, obnażasz fundamenty aż do skały. Sela.</line><line id="22847" origin="Ha 3, 14">Przebiłeś wodza jego wojska jego własną strzałą, jego przywódcy są rozproszeni jak plewa przez burzę, gdy rozwarli swoje szczęki, aby pochłonąć w skrytości ubogiego.</line><line id="22848" origin="Ha 3, 15">Jego rumaki wpędziłeś w morze, w potoki wielkich wód.</line><line id="22849" origin="Ha 3, 16">Gdy to usłyszałem, struchlało moje ciało na wieść o tym drgnęły moje wargi; lęk śmiertelny przeszył moje członki, a kolana zachwiały się pode mną. Zadrżałem przed dniem utrapienia, który nadchodzi na lud, na lud, który mnie uciska.</line><line id="22850" origin="Ha 3, 17">Zaiste, drzewo figowe nie wydaje owocu, a na winoroślach nie ma gron. Zawodzi drzewo oliwne, a rola nie dostarcza pożywienia. W ogrodzeniu nie ma owiec, a w oborach nie ma bydła.</line><line id="22851" origin="Ha 3, 18">Lecz ja będę radował się w Panu, weselił się w Bogu mojego zbawienia.</line><line id="22852" origin="Ha 3, 19">Wszechmogący Pan jest moją mocą. Sprawia, że moje nogi są chyże jak nogi łań, i pozwala mi kroczyć po wyżynach. Przewodnikowi chóru przy wtórze instrumentów strunowych.</line></scripture:extract></object><object><scripture:extract origin="Jl 2, 1-11" translation="BW"><line id="22378" origin="Jl 2, 1">Zatrąbcie na rogu na Syjonie! Krzyczcie na mojej świętej górze! Niech zadrżą wszyscy mieszkańcy ziemi, gdyż nadchodzi dzień Pana, gdyż jest bliski!</line><line id="22379" origin="Jl 2, 2">Dzień ciemności i mroku, dzień pochmurny i mglisty. Jak zorza poranna kładzie się na góry, tak nadciąga lud wielki i potężny, któremu równego nie było od wieków i po nim już nie będzie aż do lat najdalszych pokoleń.</line><line id="22380" origin="Jl 2, 3">Przed nim ogień płonący, a po nim płomień gorejący. Przed nim kraj jest jak ogród Eden, a po nim jak step pusty. Nikt też przed nim nie ujdzie.</line><line id="22381" origin="Jl 2, 4">Wyglądają jak konie, a biegną jak rumaki.</line><line id="22382" origin="Jl 2, 5">Podskakują po wierzchołkach gór z turkotem wozów wojennych, z trzaskiem płomienia ognia, który pożera ściernisko, podobnie jak potężny lud, gotowy do bitwy.</line><line id="22383" origin="Jl 2, 6">Przed nim ze strachu drżą ludy, wszystkie twarze bledną.</line><line id="22384" origin="Jl 2, 7">Biegną naprzód jak bohaterowie, wdzierają się na mury jak wojownicy; każdy idzie prosto swoją drogą i nie zbacza ze swojej ścieżki</line><line id="22385" origin="Jl 2, 8">Nie wypiera jeden drugiego, każdy idzie swoim torem, prą naprzód wśród pocisków, w ich szeregach nie ma przerw.</line><line id="22386" origin="Jl 2, 9">Uderzają na miasto, szturmem zdobywają mur, wpadają do domów i wdzierają się oknami jak złodzieje.</line><line id="22387" origin="Jl 2, 10">Drży przed nimi ziemia, trzęsie się niebo, słońce i księżyc są zaćmione, a gwiazdy tracą swój blask.</line><line id="22388" origin="Jl 2, 11">I Pan wydaje swój donośny głos przed swoim wojskiem, gdyż bardzo liczne są jego zastępy i potężny jest wykonawca jego rozkazu. Tak! Wielki jest dzień Pana i pełen grozy, któż go przetrwa?</line></scripture:extract></object><object><scripture:extract origin="So 1, 8-13" translation="BW"><line id="22860" origin="So 1, 8">A w dzień ofiary Pana tak się stanie: Ukarzę książęta i synów królewskich, i wszystkich, którzy ubierają się w strój cudzoziemski,</line><line id="22861" origin="So 1, 9">Ukarzę wszystkich, którzy pewnie przekraczają próg pałacu, którzy napełniają dom swojego Pana przemocą i oszustwem.</line><line id="22862" origin="So 1, 10">W owym dniu - mówi Pan - słychać będzie od Bramy Rybnej krzyk, od nowego miasta narzekanie, z pagórków wielki trzask.</line><line id="22863" origin="So 1, 11">Narzekajcie, mieszkańcy Dzielnicy Dolnej, bo zniszczony będzie cały lud kramarzy, wytępieni wszyscy, którzy odważają srebro!</line><line id="22864" origin="So 1, 12">W owym czasie będę przeszukiwał Jeruzalem w świetle pochodni i będę karał mężów, którzy siedzą zdrętwieli nad mętnymi resztkami wina i mówią w swoim sercu: Nie uczyni Pan nic dobrego ani też nic złego.</line><line id="22865" origin="So 1, 13">Ich mienie będzie rozgrabione, a ich domy będą spustoszone; gdy odbudują domy, nie będą w nich mieszkać, a gdy nasadzą winnice, nie będą z nich pić wina.</line></scripture:extract></object><object><scripture:extract origin="Iz 24, 1-23" translation="BW"><line id="18162" origin="Iz 24, 1">Oto Pan spustoszy ziemię i zniszczy ją, sprawi zamieszanie na jej powierzchni i rozproszy jej mieszkańców.</line><line id="18163" origin="Iz 24, 2">Ten sam los co lud spotka i kapłana, sługę i jego pana, służącą i jej panią, kupującego i sprzedającego, pożyczającego i biorącego pożyczkę, lichwiarza i jego dłużnika.</line><line id="18164" origin="Iz 24, 3">Doszczętnie spustoszona i złupiona będzie ziemia, gdyż Pan wypowiedział to słowo.</line><line id="18165" origin="Iz 24, 4">Więdnie i obumiera ziemia, marnieje, obumiera świat, marnieją dostojnicy ludu ziemi.</line><line id="18166" origin="Iz 24, 5">Ziemia jest splugawiona pod swoimi mieszkańcami, gdyż przestąpili prawa, wykroczyli przeciwko przykazaniom, zerwali odwieczne przymierze.</line><line id="18167" origin="Iz 24, 6">Dlatego klątwa pożera ziemię i jej mieszkańcy muszą odpokutować swoje winy; dlatego przerzedzają się mieszkańcy ziemi i niewielu ludzi pozostaje.</line><line id="18168" origin="Iz 24, 7">Moszcz jest w żałobie, latorośl usycha, wzdychają wszyscy wesołkowie.</line><line id="18169" origin="Iz 24, 8">Ustało wesołe bicie w bębny, skończyły się krzyki weselących się, ustały wesołe dźwięki lutni.</line><line id="18170" origin="Iz 24, 9">Nie piją wina przy pieśni, gorzko smakuje mocny trunek tym, którzy go piją.</line><line id="18171" origin="Iz 24, 10">Zburzone jest puste miasto, zamknięty każdy dom, że wejść nie można.</line><line id="18172" origin="Iz 24, 11">Narzekanie na ulicach na brak wina, zniknęła wszelka radość, wesele jest wygnane z ziemi.</line><line id="18173" origin="Iz 24, 12">W mieście pozostało spustoszenie, a brama w gruzy rozbita.</line><line id="18174" origin="Iz 24, 13">Gdyż tak będzie na ziemi wśród ludów, jak jest przy otrząsaniu oliwek, jak przy zbieraniu resztek po winobraniu.</line><line id="18175" origin="Iz 24, 14">Tamci podnoszą swój głos, weselą się nad wyniosłością Pana; Wykrzykujcie radośnie od zachodu,</line><line id="18176" origin="Iz 24, 15">Aż do krańców wschodu oddajcie chwałę Panu, na wyspach morskich imieniu Pana, Boga Izraelskiego!</line><line id="18177" origin="Iz 24, 16">Od krańca ziemi słyszeliśmy pieśni pochwalne: Chwała Sprawiedliwemu! Lecz ja rzekłem: Zginąłem! Zginąłem! Biada mi! Rabusie rabują, drapieżnie rabują rabusie!</line><line id="18178" origin="Iz 24, 17">Groza i przepaść, i pułapka na ciebie, mieszkańcu ziemi!</line><line id="18179" origin="Iz 24, 18">I będzie tak, że kto będzie uciekał przed okrzykiem grozy, wpadnie w przepaść, a kto wyjdzie z przepaści, uwikła się w pułapkę, gdyż upusty w górze się otworzą, a ziemia zadrży w posadach.</line><line id="18180" origin="Iz 24, 19">W bryły rozleci się ziemia, w kawałki rozpadnie się ziemia, zatrzęsie i zachwieje się ziemia.</line><line id="18181" origin="Iz 24, 20">Wkoło zatacza się ziemia jak pijany i kołysze się jak budka nocna. Zaciążyło na niej jej przestępstwo, tak że upadnie i już nie powstanie.</line><line id="18182" origin="Iz 24, 21">I stanie się w owym dniu, że Pan nawiedzi wojsko górne w górze, a królów ziemi na ziemi.</line><line id="18183" origin="Iz 24, 22">I będą zebrani razem jak więźniowie w lochu, i będą zamknięci w więzieniu, i po wielu dniach będą ukarani.</line><line id="18184" origin="Iz 24, 23">I zarumieni się księżyc, a słońce się zawstydzi, gdyż Pan Zastępów będzie królem na górze Syjon i w Jeruzalemie, i przed ich starszymi będzie chwała.</line></scripture:extract></object><object><scripture:extract origin="Jl 3, 16-26" translation="BW"><line id="22420" origin="Jl 3, 16">Przychodźcie śpiesznie, wy, wszystkie okoliczne narody! Zbierzcie się! Panie, sprowadź tam swoich bohaterów!</line><line id="22421" origin="Jl 3, 17">Niech poruszą się ludy i przyjdą do Doliny Józafata, bo tam zasiądę, aby sądzić wszystkie okoliczne narody.</line><line id="22422" origin="Jl 3, 18">Zapuśćcie sierp, gdyż nadeszło żniwo! Przyjdźcie, zstąpcie, bo pełna jest prasa; pełne są kadzie, gdyż złość ich jest wielka!</line><line id="22423" origin="Jl 3, 19">Tłumy i tłumy zebrane w Dolinie Sądu, bo bliski jest dzień Pana w Dolinie Sądu.</line><line id="22424" origin="Jl 3, 20">Słońce i księżyc będą zaćmione, a gwiazdy stracą swój blask.</line><line id="22425" origin="Jl 3, 21">Pan zagrzmi z Syjonu i wyda swój donośny głos z Jeruzalemu, tak że zadrżą niebiosa i ziemia. Lecz dla swojego ludu Pan jest ucieczką i twierdzą dla synów Izraela.</line><line id="22426" origin="Jl 3, 22">I poznacie, że Ja, Pan, jestem waszym Bogiem, który mieszkam na Syjonie, świętej mojej górze. Wówczas Jeruzalem będzie święte, a obcy już nie będą przez nie przechodzili.</line><line id="22427" origin="Jl 3, 23">W owym dniu góry będą ociekać moszczem, a pagórki opływać mlekiem, i wszystkie potoki judzkie będą pełne wody, a z przybytku Pana wypływać będzie źródło i nawodni Dolinę Akacji.</line><line id="22428" origin="Jl 3, 24">Egipt zamieni się w pustynię, a Edom w goły step z powodu gwałtu zadanego synom Judy, gdyż w ich ziemi przelewali krew niewinną,</line><line id="22429" origin="Jl 3, 25">Lecz Juda będzie zamieszkana po wszystkie czasy, a Jeruzalem po wszystkie pokolenia.</line><line id="22430" origin="Jl 3, 26">I pomszczę ich krew, której dotąd nie pomściłem. A Pan zamieszka na Syjonie.</line></scripture:extract></object><object><scripture:extract origin="Am 5, 18.20" translation="BW"><line id="22507" origin="Am 5, 18">Biada wam, którzy z utęsknieniem oczekujecie dnia Pana! Na cóż wam ten dzień Pana? Wszak jest on ciemnością, a nie światłością.</line><line id="22509" origin="Am 5, 20">Zaiste, dzień Pana jest ciemnością, a nie światłością, mrokiem, a nie jasnością.</line></scripture:extract></object><object><scripture:extract origin="Am 8, 9-10" translation="BW"><line id="22556" origin="Am 8, 9">W owym dniu, mówi Wszechmogący Pan, sprawię, że słońce zajdzie w południe, i mrokiem okryję ziemię w biały dzień,</line><line id="22557" origin="Am 8, 10">I zamienię wasze święta w żałobę i wszystkie wasze pieśni w pieśń żałobną; na wszystkie biodra włożę włosiennicę, a na każdą głowę łysinę. Przekształcę to w żałobę po jedynaku, a całą przyszłość w dzień goryczy.</line></scripture:extract></object><object><scripture:extract origin="Za 14, 6-7" translation="BW"><line id="23138" origin="Za 14, 6">W owym dniu stanie się tak: Nie będzie ani upału, ani zimna, ani mrozu.</line><line id="23139" origin="Za 14, 7">I będzie tylko jeden ciągły dzień, zna go Pan, nie dzień i nie noc, a pod wieczór będzie światło.</line></scripture:extract></object><object><scripture:extract origin="Ml 3, 19-21" translation="BW"><line id="23203" origin="Ml 3, 19">Bo oto nadchodzi dzień, który pali jak piec. Wtedy wszyscy zuchwali i wszyscy, którzy czynili zło, staną się cierniem. I spali ich ten nadchodzący dzień, - mówi Pan Zastępów - tak, że im nie pozostawi ani korzenia, ani gałązki.</line><line id="23204" origin="Ml 3, 20">Ale dla was, którzy boicie się mojego imienia, wzejdzie słońce sprawiedliwości z uzdrowieniem na swoich skrzydłach. I będziecie wychodzić z podskakiwaniem, jak cielęta wychodzące z obory.</line><line id="23205" origin="Ml 3, 21">I podepczecie bezbożnych tak, że będą prochem pod waszymi stopami w dniu, który Ja przygotowuję - mówi Pan Zastępów.</line></scripture:extract></object></sectioning:document></contents>
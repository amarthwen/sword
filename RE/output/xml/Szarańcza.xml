<?xml version='1.0' encoding='utf-8'?>
<contents xmlns:scripture="https://github.com/amarthwen/sword/xmlns/scripture" xmlns:sectioning="https://github.com/amarthwen/sword/xmlns/sectioning"><sectioning:document><object><scripture:extract origin="Obj 9, 1-11" translation="BW"><line id="30868" origin="Obj 9, 1">I zatrąbił piąty anioł; i widziałem gwiazdę, która spadła z nieba na ziemię; i dano jej klucz ud studni otchłani.</line><line id="30869" origin="Obj 9, 2">I otwarła studnię otchłani. I wzbił się ze studni dym jakby dym z wielkiego pieca, a słońce i powietrze zaćmiły się od dymu ze studni.</line><line id="30870" origin="Obj 9, 3">A z tego dymu wyszły na ziemię szarańcze, którym dana została moc jaką jest moc skorpionów na ziemi.</line><line id="30871" origin="Obj 9, 4">I powiedziano im, aby nie wyrządzały szkody trawie, ziemi ani żadnym ziołom, ani żadnemu drzewu, a tylko ludziom, którzy nie mają pieczęci Bożej na czołach.</line><line id="30872" origin="Obj 9, 5">I nakazano im, aby nie zabijały ich, lecz dręczyły przez pięć miesięcy; a ból przez nie wywołany był jak ból od ukłucia skorpiona, gdy ukłuje człowieka.</line><line id="30873" origin="Obj 9, 6">A w owe dni będą ludzie szukać śmierci, lecz jej nie znajdą, i będą chcieli umrzeć, ale śmierć omijać ich będzie</line><line id="30874" origin="Obj 9, 7">Z wyglądu szarańcze te podobne były do koni gotowych do boju, a na głowach ich coś jakby złote korony. a twarze ich jakby twarze ludzkie.</line><line id="30875" origin="Obj 9, 8">A włosy miały jak włosy kobiece, a zęby ich były jak u lwów.</line><line id="30876" origin="Obj 9, 9">Miały też pancerze niby pancerze żelazne, a szum ich skrzydeł jak turkot wozów wojennych i wielu koni pędzących do boju.</line><line id="30877" origin="Obj 9, 10">Miały też ogony podobne do skorpionowych oraz żądła, a w ogonach ich moc wyrządzania ludziom szkody przez pięć miesięcy.</line><line id="30878" origin="Obj 9, 11">I miały nad sobą jako króla anioła otchłani, którego imię brzmi po hebrajsku Abaddon, po grecku zaś imię jego brzmi Apollyon (Niszczyciel).</line></scripture:extract></object><object><scripture:extract origin="Jl 1, 4" translation="BW"><line id="22361" origin="Jl 1, 4">Co zostało po gąsienicy, pożarła szarańcza, a co zostało po szarańczy, pożarł konik polny, co zaś zostało po koniku polnym, pożarła larwa.</line></scripture:extract></object><object><scripture:extract origin="Am 4, 9" translation="BW"><line id="22485" origin="Am 4, 9">Smagałem was posuchą i rdzą, spustoszyłem wasze ogrody i wasze winnice, i szarańcza pożarła wasze drzewa figowe i oliwne, a jednak nie nawróciliście się do mnie - mówi Pan.</line></scripture:extract></object><object><scripture:extract origin="Ml 3, 11" translation="BW"><line id="23195" origin="Ml 3, 11">I zabronię potem szarańczy pożerać wasze plony rolne, wasz winograd zaś w polu nie będzie bez owocu - mówi Pan Zastępów.</line></scripture:extract></object><object><scripture:extract origin="Jl 2, 25" translation="BW"><line id="22402" origin="Jl 2, 25">I wynagrodzę wam szkody lat, których plony pożarła szarańcza, konik polny, larwa i gąsienica, moje wielkie wojsko, które na was wyprawiłem.</line></scripture:extract></object><object><scripture:extract origin="Am 7, 1-3" translation="BW"><line id="22531" origin="Am 7, 1">Takie widzenie dał mi oglądać Wszechmogący Pan: Oto stworzył szarańcze, gdy zaczął odrastać potraw, a był to potraw po kośbie królewskiej.</line><line id="22532" origin="Am 7, 2">A gdy już dojadała zieleń ziemi, rzekłem: Wszechmogący Panie, przebacz! Jakże ostoi się Jakub, wszak jest tak maleńki?</line><line id="22533" origin="Am 7, 3">I żałował tego Pan: Nie stanie się - rzekł Pan.</line></scripture:extract></object><object><scripture:extract origin="Na 3, 14-17" translation="BW"><line id="22791" origin="Na 3, 14">Naczerp sobie wody na czas oblężenia, wzmocnij swoje obwarowania, wejdź w błoto i depcz glinę, weź do rąk formę do cegieł.</line><line id="22792" origin="Na 3, 15">I tak strawi cię ogień, wytnie cię miecz, pożre cię jak szarańcza. Rozmnażaj się jak szarańcza, rozmnażaj się jak koniki polne!</line><line id="22793" origin="Na 3, 16">Namnożyłaś swoich handlarzy więcej niż gwiazd na niebie; jak szarańcza rozciąga skrzydełka i odlatuje, tak odlecą.</line><line id="22794" origin="Na 3, 17">Twoi urzędnicy są jak szarańcza, a twoi pisarze jak roje koników polnych, które leżą na murach w czas chłodu; lecz gdy słońce wschodzi, odlatują i nie wiadomo, gdzie są.</line></scripture:extract></object><object><scripture:extract origin="2 Moj 10, 1-20" translation="BW"><line id="1778" origin="2Moj 10, 1">Potem rzekł Pan do Mojżesza: Idź do faraona, gdyż to Ja sam przywiodłem do zatwardziałości serce jego i serce sług jego, aby czynić te moje znaki wśród nich</line><line id="1779" origin="2Moj 10, 2">I abyś ty opowiadał dzieciom swoim i wnukom swoim, jak obszedłem się z Egipcjanami, i jakie znaki czyniłem wśród nich, byście poznali, żem Ja Pan.</line><line id="1780" origin="2Moj 10, 3">Poszedł więc Mojżesz z Aaronem do faraona i rzekli do niego: Tak mówi Pan, Bóg Hebrajczyków: Jak długo wzbraniać się będziesz, by się przede mną upokorzyć? Wypuść lud mój, aby mi służył!</line><line id="1781" origin="2Moj 10, 4">Bo jeżeli będziesz się wzbraniał wypuścić lud mój, to Ja jutro sprowadzę szarańczę na twój kraj.</line><line id="1782" origin="2Moj 10, 5">Pokryje ona całą ziemię, tak że nie będzie można zobaczyć ziemi, i pożre resztę tego, co ocalało, co pozostało po gradzie, i obgryzie wszystkie drzewa, które wam rosną na polu.</line><line id="1783" origin="2Moj 10, 6">I napełni domy twoje i domy wszystkich sług twoich, i domy wszystkich Egipcjan, czego nie widzieli ojcowie twoi i ojcowie ojców twoich, odkąd żyją na ziemi aż do dnia dzisiejszego. Potem odwrócił się i wyszedł od faraona.</line><line id="1784" origin="2Moj 10, 7">A słudzy faraona rzekli do niego: Jak długo będzie nam ten człowiek przynosił nieszczęście? Wypuść tych ludzi, aby służyli Panu, Bogu swemu. Czy jeszcze nie rozumiesz, że Egipt ginie?</line><line id="1785" origin="2Moj 10, 8">Sprowadzono więc z powrotem Mojżesza i Aarona do faraona, a on rzekł do nich: Idźcie, służcie Panu, Bogu waszemu. Lecz którzy to mają iść?</line><line id="1786" origin="2Moj 10, 9">Mojżesz odpowiedział: Pójdziemy z naszą młodzieżą i z naszymi starcami; pójdziemy z naszymi synami i naszymi córkami, z naszymi trzodami i z naszym bydłem, gdyż mamy obchodzić święto Pana.</line><line id="1787" origin="2Moj 10, 10">Wtedy rzekł do nich: Pan niech będzie z wami, jeżeli ja kiedykolwiek wypuszczę was i dzieci wasze. Patrzcie, jak złe macie zamiary.</line><line id="1788" origin="2Moj 10, 11">Nie tak! Idźcie wy, mężczyźni, i służcie Panu, skoro tak tego żądacie! I wypędzono ich od faraona.</line><line id="1789" origin="2Moj 10, 12">I rzekł Pan do Mojżesza: Wyciągnij rękę swoją nad ziemią egipską, by przyszła szarańcza. Niech spadnie na ziemię egipską i pożre wszelką roślinność ziemi, wszystko, co pozostawił grad.</line><line id="1790" origin="2Moj 10, 13">I wyciągnął Mojżesz laskę swoją nad ziemią egipską. A Pan sprowadził wiatr wschodni na kraj i wiał przez cały dzień i całą noc. A gdy nastał poranek, wiatr wschodni przyniósł szarańczę.</line><line id="1791" origin="2Moj 10, 14">I szarańcza przyleciała nad całą ziemię egipską, i osiadła w bardzo wielkiej ilości na całym obszarze Egiptu. Nie było przedtem takiej ilości szarańczy ani już nie będzie.</line><line id="1792" origin="2Moj 10, 15">Pokryła ona całą powierzchnię ziemi, tak że ziemia pociemniała. I pożarła całą roślinność ziemi i wszelki owoc drzew, który pozostawił grad. Nie pozostała żadna zieleń na drzewach ani żadna roślinność w całej ziemi egipskiej.</line><line id="1793" origin="2Moj 10, 16">Wtedy faraon śpiesznie wezwał Mojżesza i Aarona i rzekł: Zgrzeszyłem przeciwko Panu, Bogu waszemu, i przeciwko wam.</line><line id="1794" origin="2Moj 10, 17">Przeto przebaczcie mi jeszcze tym razem mój grzech i wstawcie się do Pana, Boga waszego, by przynajmniej tę zagładę oddalił ode mnie.</line><line id="1795" origin="2Moj 10, 18">A gdy wyszedł od faraona, wstawił się do Pana.</line><line id="1796" origin="2Moj 10, 19">Wtedy odwrócił Pan wiatr, który zaczął dąć bardzo mocno od zachodu. A ten uniósł szarańczę i wrzucił ją do Morza Czerwonego, tak że na całym obszarze Egiptu nie pozostała ani jedna szarańcza.</line><line id="1797" origin="2Moj 10, 20">Lecz Pan przywiódł do zatwardziałości serce faraona, tak iż nie wypuścił synów izraelskich.</line></scripture:extract></object></sectioning:document></contents>
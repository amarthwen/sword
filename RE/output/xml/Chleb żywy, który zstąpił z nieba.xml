<?xml version='1.0' encoding='utf-8'?>
<contents xmlns:scripture="https://github.com/amarthwen/sword/xmlns/scripture" xmlns:sectioning="https://github.com/amarthwen/sword/xmlns/sectioning"><sectioning:document><object><scripture:extract origin="Mt 26, 26" translation="BW"><line id="24144" origin="Mt 26, 26">A gdy oni jedli, wziął Jezus chleb i pobłogosławił, łamał i dawał uczniom, i rzekł: Bierzcie, jedzcie, to jest ciało moje.</line></scripture:extract></object><object><scripture:extract origin="2 Moj 16, 14-15" translation="BW"><line id="1961" origin="2Moj 16, 14">A gdy warstwa rosy się podniosła, oto na powierzchni pustyni było coś drobnego, ziarnistego, drobnego niby szron na ziemi.</line><line id="1962" origin="2Moj 16, 15">Gdy to ujrzeli synowie izraelscy, mówili jeden do drugiego: Co to jest? - bo nie wiedzieli, co to było. A Mojżesz rzekł do nich: To jest chleb, który Pan dał wam do jedzenia.</line></scripture:extract></object><object><scripture:extract origin="1 Kor 10, 1-4" translation="BW"><line id="28595" origin="1Kor 10, 1">A chcę, bracia, abyście dobrze wiedzieli, że ojcowie nasi wszyscy byli pod obłokiem i wszyscy przez morze przeszli,</line><line id="28596" origin="1Kor 10, 2">I wszyscy w Mojżesza ochrzczeni zostali w obłoku i w morzu,</line><line id="28597" origin="1Kor 10, 3">I wszyscy ten sam pokarm duchowy jedli,</line><line id="28598" origin="1Kor 10, 4">I wszyscy ten sam napój duchowy pili; pili bowiem z duchowej skały, która im towarzyszyła, a skałą tą był Chrystus.</line></scripture:extract></object><object><scripture:extract origin="J 6, 32-58" translation="BW"><line id="26330" origin="J 6, 32">Wtedy rzekł im Jezus: Zaprawdę, zaprawdę, powiadam wam, nie Mojżesz dał wam chleb z nieba, ale Ojciec mój daje wam prawdziwy chleb z nieba.</line><line id="26331" origin="J 6, 33">Albowiem chleb Boży to ten, który z nieba zstępuje i daje światu żywot.</line><line id="26332" origin="J 6, 34">Wtedy rzekli do niego: Panie! Dawaj nam zawsze tego chleba!</line><line id="26333" origin="J 6, 35">Odpowiedział im Jezus: Ja jestem chlebem żywota; kto do mnie przychodzi, nigdy łaknąć nie będzie, a kto wierzy we mnie, nigdy pragnąć nie będzie.</line><line id="26334" origin="J 6, 36">Lecz powiedziałem wam: Nie wierzycie, chociaż widzieliście mnie.</line><line id="26335" origin="J 6, 37">Wszystko, co mi daje Ojciec, przyjdzie do mnie, a tego, który do mnie przychodzi, nie wyrzucę precz;</line><line id="26336" origin="J 6, 38">Zstąpiłem bowiem z nieba, nie aby wypełniać wolę swoją, lecz wolę tego, który mnie posłał.</line><line id="26337" origin="J 6, 39">A to jest wola tego, który mnie posłał, abym z tego wszystkiego, co mi dał, nic nie stracił, lecz wskrzesił to w dniu ostatecznym.</line><line id="26338" origin="J 6, 40">A to jest wola Ojca mego, aby każdy, kto widzi Syna i wierzy w niego, miał żywot wieczny, a Ja go wzbudzę w dniu ostatecznym.</line><line id="26339" origin="J 6, 41">Wtedy Żydzi szemrali przeciwko niemu, iż powiedział: Ja jestem chlebem, który zstąpił z nieba.</line><line id="26340" origin="J 6, 42">I mówili: Czy to nie jest Jezus, syn Józefa, którego ojca i matkę znamy? Jakże więc teraz może mówić: Z nieba zstąpiłem?</line><line id="26341" origin="J 6, 43">Wtedy Jezus odpowiedział i rzekł im: Nie szemrajcie między sobą!</line><line id="26342" origin="J 6, 44">Nikt nie może przyjść do mnie, jeżeli go nie pociągnie Ojciec, który mnie posłał, a Ja go wskrzeszę w dniu ostatecznym.</line><line id="26343" origin="J 6, 45">Napisano bowiem u proroków: I będą wszyscy pouczeni przez Boga. Każdy, kto słyszał od Ojca i jest pouczony, przychodzi do mnie.</line><line id="26344" origin="J 6, 46">Nie jakoby ktoś widział Ojca: Ojca widział tylko Ten, który jest od Boga.</line><line id="26345" origin="J 6, 47">Zaprawdę, zaprawdę powiadam wam, kto wierzy we mnie, ma żywot wieczny.</line><line id="26346" origin="J 6, 48">Ja jestem chlebem żywota.</line><line id="26347" origin="J 6, 49">Ojcowie wasi jedli mannę na pustyni i poumierali;</line><line id="26348" origin="J 6, 50">Tu natomiast jest chleb, który zstępuje z nieba, aby nie umarł ten, kto go spożywa.</line><line id="26349" origin="J 6, 51">Ja jestem chlebem żywota, który z nieba zstąpił; jeśli kto spożywać będzie ten chleb, który Ja dam, to ciało moje, które Ja oddam za żywot świata.</line><line id="26350" origin="J 6, 52">Wtedy sprzeczali się Żydzi między sobą, mówiąc: Jakże Ten może dać nam swoje ciało do jedzenia?</line><line id="26351" origin="J 6, 53">Na to rzekł im Jezus: Zaprawdę, zaprawdę powiadam wam, jeśli nie będziecie jedli ciała Syna Człowieczego i pili krwi jego, nie będziecie mieli żywota w sobie.</line><line id="26352" origin="J 6, 54">Kto spożywa ciało moje i pije krew moją, ten ma żywot wieczny, a Ja go wskrzeszę w dniu ostatecznym.</line><line id="26353" origin="J 6, 55">Albowiem ciało moje jest prawdziwym pokarmem, a krew moja jest prawdziwym napojem.</line><line id="26354" origin="J 6, 56">Kto spożywa ciało moje i pije krew moją, we mnie mieszka, a Ja w nim.</line><line id="26355" origin="J 6, 57">Jak mię posłał Ojciec, który żyje, a Ja przez Ojca żyję, tak i ten, kto mnie spożywa, żyć będzie przeze mnie.</line><line id="26356" origin="J 6, 58">Taki jest chleb, który z nieba zstąpił, nie taki, jaki jedli ojcowie i poumierali; kto spożywa ten chleb, żyć będzie na wieki.</line></scripture:extract></object><object><scripture:extract origin="Łk 22, 19" translation="BW"><line id="25924" origin="Łk 22, 19">I wziąwszy chleb, i podziękowawszy, łamał i dawał im, mówiąc: To jest ciało moje, które się za was daje; to czyńcie na pamiątkę moją.</line></scripture:extract></object><object><scripture:extract origin="Mt 4, 1-4" translation="BW"><line id="23274" origin="Mt 4, 1">Wtedy Duch zaprowadził Jezusa na pustynię, aby go kusił diabeł.</line><line id="23275" origin="Mt 4, 2">A gdy pościł czterdzieści dni i czterdzieści nocy, wówczas łaknął.</line><line id="23276" origin="Mt 4, 3">I przystąpił do niego kusiciel, i rzekł mu: Jeżeli jesteś Synem Bożym, powiedz, aby te kamienie stały się chlebem.</line><line id="23277" origin="Mt 4, 4">A On odpowiadając, rzekł: Napisano: Nie samym chlebem żyje człowiek, ale każdym słowem, które pochodzi z ust Bożych.</line></scripture:extract></object><object><scripture:extract origin="J 4, 31-34" translation="BW"><line id="26228" origin="J 4, 31">Tymczasem jego uczniowie, prosili go, mówiąc: Mistrzu, jedz!</line><line id="26229" origin="J 4, 32">Ale On rzekł do nich: Ja mam pokarm do jedzenia, o którym wy nie wiecie.</line><line id="26230" origin="J 4, 33">Wtedy uczniowie mówili między sobą: Czy kto przyniósł mu jeść?</line><line id="26231" origin="J 4, 34">Jezus rzekł do nich: Moim pokarmem jest pełnić wolę tego, który mnie posłał, i dokonać jego dzieła.</line></scripture:extract></object><object><scripture:extract origin="J 1, 1-5.14" translation="BW"><line id="26086" origin="J 1, 1">Na początku było Słowo, a Słowo było u Boga, a Bogiem było Słowo.</line><line id="26087" origin="J 1, 2">Ono było na początku u Boga.</line><line id="26088" origin="J 1, 3">Wszystko przez nie powstało, a bez niego nic nie powstało, co powstało.</line><line id="26089" origin="J 1, 4">W nim było życie, a życie było światłością ludzi.</line><line id="26090" origin="J 1, 5">A światłość świeci w ciemności, lecz ciemność jej nie przemogła.</line><line id="26099" origin="J 1, 14">A Słowo ciałem się stało i zamieszkało wśród nas, i ujrzeliśmy chwałę jego, chwałę, jaką ma jedyny Syn od Ojca, pełne łaski i prawdy.</line></scripture:extract></object></sectioning:document></contents>
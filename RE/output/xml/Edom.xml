<?xml version='1.0' encoding='utf-8'?>
<contents xmlns:scripture="https://github.com/amarthwen/sword/xmlns/scripture" xmlns:sectioning="https://github.com/amarthwen/sword/xmlns/sectioning"><sectioning:document><object><text>Wykonanie wyroku na Edomie:</text></object><object><scripture:extract origin="Iz 34, 1-10" translation="BW"><line id="18370" origin="Iz 34, 1">Zbliżcie się, narody, aby słuchać, i wy, ludy, słuchajcie uważnie! Niech słucha ziemia i to, co ją napełnia, okrąg ziemi i wszystko, co z niej wyrasta!</line><line id="18371" origin="Iz 34, 2">Gdyż rozgniewał się Pan na wszystkie narody, jest oburzony na całe ich wojsko, obłożył je klątwą, przeznaczył je na rzeź.</line><line id="18372" origin="Iz 34, 3">Ich zabici nie będą pochowani, a z trupów będzie się unosił smród; Góry rozmiękną od ich krwi.</line><line id="18373" origin="Iz 34, 4">I wszystkie pagórki rozpłyną się. Niebiosa zwiną się jak zwój księgi i wszystkie ich zastępy opadną, jak opada liść z krzewu winnego i jak opada zwiędły liść z drzewa figowego.</line><line id="18374" origin="Iz 34, 5">Gdyż mój miecz zwisa z nieba, oto spada na Edom i na lud obłożony przeze mnie klątwą.</line><line id="18375" origin="Iz 34, 6">Miecz Pana ocieka krwią, pokryty jest tłuszczem, krwią jagniąt i kozłów, tłuszczem nerek baranów, gdyż krwawą ofiarę urządza Pan w Bosra, wielką rzeź w ziemi edomskiej.</line><line id="18376" origin="Iz 34, 7">I padną wraz z nimi bawoły i cielce z tucznymi wołami; ich ziemia będzie przesiąknięta krwią, a ich proch przesycony tłuszczem.</line><line id="18377" origin="Iz 34, 8">Bo jest to dzień pomsty Pana, rok odwetu za spór z Syjonem.</line><line id="18378" origin="Iz 34, 9">Toteż potoki Edomu zamienią się w smołę, a jego glina w siarkę, a jego ziemia stanie się smołą gorejącą:</line><line id="18379" origin="Iz 34, 10">Ani w nocy, ani w dzień nie zgaśnie, jego dym wznosić się będzie zawsze; z pokolenia w pokolenie będzie pustynią, po wiek wieków nikt nie będzie nią chodził.</line></scripture:extract></object><object><text>Spustoszenie Edomu:</text></object><object><scripture:extract origin="Ml 1, 2-5" translation="BW"><line id="23155" origin="Ml 1, 2">Umiłowałem was - mówi Pan - a wy mówicie: W czym okazałeś nam miłość? Czy Ezaw nie był bratem Jakuba? - mówi Pan - a Ja jednak umiłowałem Jakuba,</line><line id="23156" origin="Ml 1, 3">Ezawa zaś znienawidziłem i spustoszyłem jego góry, i jego dziedzictwo wydałem na łup szakalom pustyni.</line><line id="23157" origin="Ml 1, 4">Choćby Edom mówił: Jesteśmy wprawdzie rozbici, lecz znowu odbudujemy ruiny, to Pan Zastępów mówi: Oni odbudują, lecz Ja zburzę; i nazwą ich krajem bezeceństwa i ludem, na który Pan zawsze się gniewa.</line><line id="23158" origin="Ml 1, 5">Wasze oczy będą to oglądać i sami wyznacie: Wielki jest Pan poza granicami Izraela.</line></scripture:extract></object><object><scripture:extract origin="Ab 1, 5-6" translation="BW"><line id="22581" origin="Ab 1, 5">Gdy złodzieje wtargną do ciebie albo nocni rabusie jakże będziesz splądrowany! Czy nie będą kradli do woli? Gdy zbieracze winogron przyjdą do ciebie, czy pozostawią choć jedno grono?</line><line id="22582" origin="Ab 1, 6">Jakże ogołocony jest Ezaw; przetrząśnięte są jego skarby ukryte.</line></scripture:extract></object><object><scripture:extract origin="Jr 49, 7-13" translation="BW"><line id="20200" origin="Jr 49, 7">O Edomie. Tak mówi Pan Zastępów: Czy już nie ma mądrości w Temanie? Czy zginęła rada roztropnych? Czy wniwecz się obrócił ich dowcip?</line><line id="20201" origin="Jr 49, 8">Uciekajcie, uchodźcie, ukryjcie się dobrze, mieszkańcy Dedanu, gdyż klęskę sprowadzę na Ezawa, czas jego kary!</line><line id="20202" origin="Jr 49, 9">Gdy winogrodnicy przyjdą do ciebie, to nic po sobie nie pozostawią, gdy złodzieje w nocy - to wyrządzą szkodę, jaką tylko zechcą.</line><line id="20203" origin="Jr 49, 10">Gdyż Ja sam obnażę Ezawa, odsłonię jego kryjówki, tak że nie zdoła się ukryć; potomstwo jego będzie wytępione wraz z jego braćmi i sąsiadami i nie będzie go.</line><line id="20204" origin="Jr 49, 11">Zostaw swoje sieroty, Ja je będę utrzymywał, a twoje wdowy mnie niech zaufają!</line><line id="20205" origin="Jr 49, 12">Gdyż tak mówi Pan: Oto ci, którzy nie byli skazani na to, by pić z tego kielicha, muszą pić, a ty chcesz ujść bezkarnie? Nie ujdziesz bezkarnie, lecz musisz pić.</line><line id="20206" origin="Jr 49, 13">Gdyż przysiągłem na siebie samego - mówi Pan - że Bosra stanie się odstraszającym przykładem, hańbą, pustkowiem i przekleństwem, a wszystkie jej miasta ruiną po wszystkie czasy.</line></scripture:extract></object><object><text>Powrót Pana Jezusa z Edomu:</text></object><object><scripture:extract origin="Iz 63, 1-6" translation="BW"><line id="18933" origin="Iz 63, 1">Któż to przychodzi z Edomu, z Bosry w czerwonych szatach? Wspaniały On w swoim odzieniu, dumnie kroczy w pełni swojej siły. To Ja, który wyrokuję sprawiedliwie, mam moc wybawić.</line><line id="18934" origin="Iz 63, 2">Skąd ta czerwień twojej szaty? A twoje odzienie jak u tego, który wytłacza wino w tłoczni?</line><line id="18935" origin="Iz 63, 3">Ja sam tłoczyłem do kadzi, bo spośród ludów żadnego nie było ze mną; a tłoczyłem ich w gniewie i deptałem ich w zapalczywości tak, że ich sok pryskał na moją szatę i całe moje odzienie zbryzgałem.</line><line id="18936" origin="Iz 63, 4">Ustanowiłem bowiem dzień pomsty i nadszedł rok mojego odkupienia.</line><line id="18937" origin="Iz 63, 5">Rozglądałem się, lecz nie było pomocnika, zdziwiłem się, że nie było nikogo, kto by mię podparł. Lecz wtedy dopomogło mi moje ramię i wsparła mnie moja zapalczywość.</line><line id="18938" origin="Iz 63, 6">Podeptałem więc ludy w moim gniewie i zdruzgotałem je w mojej zapalczywości, i sprawiłem, że ich sok spłynął na ziemię.</line></scripture:extract></object><object><scripture:extract origin="Ha 3, 3-6" translation="BW"><line id="22836" origin="Ha 3, 3">Bóg przychodzi z Temanu, Święty z góry Paran. Sela. Jego wspaniałość okrywa niebiosa, a ziemia jest pełna jego chwały.</line><line id="22837" origin="Ha 3, 4">Pod nim jest blask jak światłość, promienie wychodzą z jego rąk i tam jest ukryta jego moc.</line><line id="22838" origin="Ha 3, 5">Przed nim idzie zaraza, a za nim podąża mór.</line><line id="22839" origin="Ha 3, 6">Trzęsie się ziemia, gdy powstaje, gdy patrzy, drżą narody Pękają odwieczne góry, zapadają się prastare pagórki jego drogi są wieczne.</line></scripture:extract></object><object><text>Izrael posiądzie resztki Edomu:</text></object><object><scripture:extract origin="Am 9, 11-15" translation="BW"><line id="22572" origin="Am 9, 11">W owym dniu podniosę upadającą chatkę Dawida i zamuruję jej pęknięcia, i podźwignę ją z ruin, i odbuduję ją jak za dawnych dni,</line><line id="22573" origin="Am 9, 12">Aby posiedli resztki Edomu i wszystkie narody, nad którymi wzywane było moje Imię, mówi Pan, który to czyni.</line><line id="22574" origin="Am 9, 13">Oto idą dni, mówi Pan, w których oracz będzie przynaglał żniwiarza, a tłoczący winogrona siewcę ziarna; i góry będą ociekały moszczem, a wszystkie pagórki nim opływały.</line><line id="22575" origin="Am 9, 14">I odmienię los mojego ludu izraelskiego, tak że odbudują spustoszone miasta i osiedlą się w nich. Nasadzą winnice i będą pić ich wino, założą ogrody i będą jeść ich owoce.</line><line id="22576" origin="Am 9, 15">Zaszczepię ich na ich ziemi; i nikt ich już nie wyrwie z ich ziemi, którą im dałem - mówi Pan, twój Bóg.</line></scripture:extract></object></sectioning:document></contents>
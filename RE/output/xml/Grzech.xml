<?xml version='1.0' encoding='utf-8'?>
<contents xmlns:scripture="https://github.com/amarthwen/sword/xmlns/scripture" xmlns:sectioning="https://github.com/amarthwen/sword/xmlns/sectioning"><sectioning:document><object><scripture:extract origin="Rz 7, 7-20" translation="BW"><line id="28125" origin="Rz 7, 7">Cóż więc powiemy? Że zakon to grzech? Przenigdy! Przecież nie poznałbym grzechu, gdyby nie zakon; wszak i o pożądliwości nie wiedziałbym, gdyby zakon nie mówił: Nie pożądaj!</line><line id="28126" origin="Rz 7, 8">Lecz grzech przez przykazanie otrzymał bodziec i wzbudził we mnie wszelką pożądliwość, bo bez zakonu grzech jest martwy.</line><line id="28127" origin="Rz 7, 9">I ja żyłem niegdyś bez zakonu, lecz gdy przyszło przykazanie, grzech ożył.</line><line id="28128" origin="Rz 7, 10">A ja umarłem i okazało się, że to przykazanie, które miało mi być ku żywotowi, było ku śmierci.</line><line id="28129" origin="Rz 7, 11">Albowiem grzech otrzymawszy podnietę przez przykazanie, zwiódł mnie i przez nie mnie zabił.</line><line id="28130" origin="Rz 7, 12">Tak więc zakon jest święty i przykazanie jest święte i sprawiedliwe, i dobre.</line><line id="28131" origin="Rz 7, 13">Czy zatem to, co dobre, stało się dla mnie śmiercią? Przenigdy! To właśnie grzech, żeby się okazać grzechem, posłużył się rzeczą dobrą, by spowodować moją śmierć, aby grzech przez przykazanie okazał ogrom swojej grzeszności.</line><line id="28132" origin="Rz 7, 14">Wiemy bowiem, że zakon jest duchowy, ja zaś jestem cielesny, zaprzedany grzechowi.</line><line id="28133" origin="Rz 7, 15">Albowiem nie rozeznaję się w tym, co czynię; gdyż nie to czynię, co chcę, ale czego nienawidzę, to czynię.</line><line id="28134" origin="Rz 7, 16">A jeśli to czynię, czego nie chcę, zgadzam się z tym, że zakon jest dobry.</line><line id="28135" origin="Rz 7, 17">Ale wtedy czynię to już nie ja, lecz grzech, który mieszka we mnie.</line><line id="28136" origin="Rz 7, 18">Wiem tedy, że nie mieszka we mnie, to jest w ciele moim, dobro; mam bowiem zawsze dobrą wolę, ale wykonania tego, co dobre, brak;</line><line id="28137" origin="Rz 7, 19">Albowiem nie czynię dobrego, które chcę, tylko złe, którego nie chcę, to czynię.</line><line id="28138" origin="Rz 7, 20">A jeśli czynię to, czego nie chcę, już nie ja to czynię, ale grzech, który mieszka we mnie.</line></scripture:extract></object><object><scripture:extract origin="Ga 5, 16-17" translation="BW"><line id="29204" origin="Ga 5, 16">Mówię więc: Według Ducha postępujcie, a nie będziecie pobłażali żądzy cielesnej.</line><line id="29205" origin="Ga 5, 17">Gdyż ciało pożąda przeciwko Duchowi, a Duch przeciwko ciału, a te są sobie przeciwne, abyście nie czynili tego, co chcecie.</line></scripture:extract></object><object><scripture:extract origin="1 Moj 4, 3-7" translation="BW"><line id="82" origin="1Moj 4, 3">Po niejakim czasie Kain złożył Panu ofiarę z plonów rolnych;</line><line id="83" origin="1Moj 4, 4">Abel także złożył ofiarę z pierworodnych trzody swojej i z tłuszczu ich. A Pan wejrzał na Abla i na jego ofiarę.</line><line id="84" origin="1Moj 4, 5">Ale na Kaina i na jego ofiarę nie wejrzał; wtedy Kain rozgniewał się bardzo i zasępiło się jego oblicze.</line><line id="85" origin="1Moj 4, 6">I rzekł Pan do Kaina: Czemu się gniewasz i czemu zasępiło się twoje oblicze?</line><line id="86" origin="1Moj 4, 7">Wszak byłoby pogodne, gdybyś czynił dobrze, a jeśli nie będziesz czynił dobrze, u drzwi czyha grzech. Kusi cię, lecz ty masz nad nim panować.</line></scripture:extract></object><object><scripture:extract origin="Ef 6, 10-18" translation="BW"><line id="29373" origin="Ef 6, 10">W końcu, bracia moi, umacniajcie się w Panu i w potężnej mocy jego.</line><line id="29374" origin="Ef 6, 11">Przywdziejcie całą zbroję Bożą, abyście mogli ostać się przed zasadzkami diabelskimi.</line><line id="29375" origin="Ef 6, 12">Gdyż bój toczymy nie z krwią i z ciałem, lecz z nadziemskimi władzami, ze zwierzchnościami, z władcami tego świata ciemności, ze złymi duchami w okręgach niebieskich.</line><line id="29376" origin="Ef 6, 13">Dlatego weźcie całą zbroję Bożą, abyście mogli stawić opór w dniu złym i, dokonawszy wszystkiego, ostać się.</line><line id="29377" origin="Ef 6, 14">Stójcie tedy, opasawszy biodra swoje prawdą, przywdziawszy pancerz sprawiedliwości</line><line id="29378" origin="Ef 6, 15">I obuwszy nogi, by być gotowymi do zwiastowania ewangelii pokoju,</line><line id="29379" origin="Ef 6, 16">A przede wszystkim, weźcie tarczę wiary, którą będziecie mogli zgasić wszystkie ogniste pociski złego;</line><line id="29380" origin="Ef 6, 17">Weźcie też przyłbicę zbawienia i miecz Ducha, którym jest Słowo Boże.</line><line id="29381" origin="Ef 6, 18">W każdej modlitwie i prośbie zanoście o każdym czasie modły w Duchu i tak czuwajcie z całą wytrwałością i błaganiem za wszystkich świętych</line></scripture:extract></object><object><scripture:extract origin="1 Kor 15, 53-56" translation="BW"><line id="28798" origin="1Kor 15, 53">Albowiem to, co skażone, musi przyoblec się w to, co nieskażone, a to, co śmiertelne, musi przyoblec się w nieśmiertelność.</line><line id="28799" origin="1Kor 15, 54">A gdy to, co skażone, przyoblecze się w to, co nieskażone, i to, co śmiertelne, przyoblecze się w nieśmiertelność, wtedy wypełni się słowo napisane: Pochłonięta jest śmierć w zwycięstwie!</line><line id="28800" origin="1Kor 15, 55">Gdzież jest, o śmierci, zwycięstwo twoje? Gdzież jest, o śmierci, żądło twoje?</line><line id="28801" origin="1Kor 15, 56">A żądłem śmierci jest grzech, a mocą grzechu jest zakon;</line></scripture:extract></object></sectioning:document></contents>
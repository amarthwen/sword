<?xml version='1.0' encoding='utf-8'?>
<contents xmlns:scripture="https://github.com/amarthwen/sword/xmlns/scripture" xmlns:sectioning="https://github.com/amarthwen/sword/xmlns/sectioning"><sectioning:document><object><scripture:extract origin="Ps 51, 18-19" translation="BW"><line id="14736" origin="Ps 51, 18">Albowiem ofiar nie żądasz, A całopalenia, choćbym ci je dał, nie zechcesz przyjąć.</line><line id="14737" origin="Ps 51, 19">Ofiarą Bogu miłą jest duch skruszony, Sercem skruszonym i zgnębionym nie wzgardzisz, Boże.</line></scripture:extract></object><object><scripture:extract origin="Ps 50, 14.23" translation="BW"><line id="14709" origin="Ps 50, 14">Ofiaruj Bogu dziękczynienie I spełnij Najwyższemu śluby swoje!</line><line id="14718" origin="Ps 50, 23">Kto ofiaruje dziękczynienie, czci mnie, A temu, kto nienagannie postępuje, ukażę zbawienie Boże.</line></scripture:extract></object><object><scripture:extract origin="Jr 7, 21-27" translation="BW"><line id="19206" origin="Jr 7, 21">Tak mówi Pan Zastępów, Bóg Izraela: Dodajcie swoje całopalenia do swoich krwawych ofiar i jedzcie mięso,</line><line id="19207" origin="Jr 7, 22">Gdyż nic nie powiedziałem waszym ojcom, gdy ich wyprowadzałem z ziemi egipskiej, nic też nie nakazałem im w sprawie całopaleń i ofiar krwawych,</line><line id="19208" origin="Jr 7, 23">Lecz tylko to przykazanie dałem im, mówiąc: Słuchajcie mojego głosu, a Ja będę waszym Bogiem, wy zaś będziecie moim ludem, postępujcie całkowicie tą drogą, którą wam nakazuję, aby się wam dobrze działo!</line><line id="19209" origin="Jr 7, 24">Lecz oni nie usłuchali i nie nakłonili swojego ucha, ale postępowali według skłonności i uporu swojego złego serca i odwrócili się do mnie tyłem, a nie twarzą.</line><line id="19210" origin="Jr 7, 25">Od tego dnia, gdy wasi ojcowie wyszli z ziemi egipskiej, aż do dnia dzisiejszego, posyłałem do was nieprzerwanie i nieustannie swoje sługi, proroków.</line><line id="19211" origin="Jr 7, 26">Lecz oni nie usłuchali mnie ani nie nakłonili swojego ucha, ale usztywnili swój kark i postępowali gorzej niż ich ojcowie.</line><line id="19212" origin="Jr 7, 27">Gdy więc będziesz mówił do nich wszystkie te słowa, oni cię nie usłuchają, gdy będziesz do nich wołał, oni ci nie odpowiedzą.</line></scripture:extract></object><object><scripture:extract origin="1 Sm 15, 22" translation="BW"><line id="7582" origin="1Sm 15, 22">Samuel odpowiedział: Czy takie ma Pan upodobanie w całopaleniach i w rzeźnych ofiarach, co w posłuszeństwie dla głosu Pana? Oto: Posłuszeństwo lepsze jest niż ofiara, a uważne słuchanie lepsze niż tłuszcz barani.</line></scripture:extract></object><object><scripture:extract origin="Oz 6, 6" translation="BW"><line id="22239" origin="Oz 6, 6">Gdyż miłości chcę, a nie ofiary, i poznania Boga, nie całopaleń.</line></scripture:extract></object><object><scripture:extract origin="Mt 23, 23" translation="BW"><line id="24005" origin="Mt 23, 23">Biada wam, uczeni w Piśmie i faryzeusze, obłudnicy, że dajecie dziesięcinę z mięty i z kopru, i z kminku, a zaniedbaliście tego, co ważniejsze w zakonie: sprawiedliwości, miłosierdzia i wierności; te rzeczy należało czynić, a tamtych nie zaniedbywać.</line></scripture:extract></object><object><scripture:extract origin="Prz 21, 3" translation="BW"><line id="17052" origin="Prz 21, 3">Wykonywanie sprawiedliwości i prawa milsze jest Panu niż krwawa ofiara.</line></scripture:extract></object><object><scripture:extract origin="Mt 9, 13" translation="BW"><line id="23456" origin="Mt 9, 13">Idźcie i nauczcie się, co to znaczy: Miłosierdzia chcę, a nie ofiary. Nie przyszedłem bowiem wzywać sprawiedliwych, lecz grzeszników.</line></scripture:extract></object><object><scripture:extract origin="J 4, 23-24" translation="BW"><line id="26220" origin="J 4, 23">Lecz nadchodzi godzina i teraz jest, kiedy prawdziwi czciciele będą oddawali Ojcu cześć w duchu i w prawdzie; bo i Ojciec takich szuka, którzy by mu tak cześć oddawali.</line><line id="26221" origin="J 4, 24">Bóg jest duchem, a ci, którzy mu cześć oddają, winni mu ją oddawać w duchu i w prawdzie.</line></scripture:extract></object><object><scripture:extract origin="Am 5, 21-24" translation="BW"><line id="22510" origin="Am 5, 21">Nienawidzę waszych świąt, gardzę nimi, i nie podobają mi się wasze uroczystości świąteczne.</line><line id="22511" origin="Am 5, 22">Nawet gdy mi składacie ofiary całopalne i ofiary z pokarmów, nie mam w nich upodobania, a na ofiary pojednania z tłustych waszych cieląt nie mogę patrzeć.</line><line id="22512" origin="Am 5, 23">Usuń ode mnie wrzask twoich pieśni! I nie chcę słyszeć brzęku twoich harf.</line><line id="22513" origin="Am 5, 24">Niech raczej prawo tryska jak woda, a sprawiedliwość jak potok nie wysychający!</line></scripture:extract></object><object><scripture:extract origin="Iz 1, 14-20" translation="BW"><line id="17734" origin="Iz 1, 14">Waszych nowiów i świąt nienawidzi moja dusza, stały mi się ciężarem, zmęczyłem się znosząc je.</line><line id="17735" origin="Iz 1, 15">A gdy wyciągacie swoje ręce, zakrywam moje oczy przed wami, choćbyście pomnożyli wasze modlitwy, nie wysłucham was, bo na waszych rękach pełno krwi.</line><line id="17736" origin="Iz 1, 16">Obmyjcie się, oczyśćcie się, usuńcie wasze złe uczynki sprzed moich oczu, przestańcie źle czynić!</line><line id="17737" origin="Iz 1, 17">Uczcie się dobrze czynić, przestrzegajcie prawa, brońcie pokrzywdzonego, wymierzajcie sprawiedliwość sierocie, wstawiajcie się za wdową!</line><line id="17738" origin="Iz 1, 18">Chodźcie więc, a będziemy się prawować - mówi Pan! Choć wasze grzechy będą czerwone jak szkarłat, jak śnieg zbieleją; choć będą czerwone jak purpura, staną się białe jak wełna.</line><line id="17739" origin="Iz 1, 19">Jeżeli zechcecie być posłuszni, z dóbr ziemi będziecie spożywać,</line><line id="17740" origin="Iz 1, 20">Lecz jeżeli będziecie się wzbraniać i trwać w uporze, miecz was pożre, bo usta Pana tak powiedziały!</line></scripture:extract></object><object><scripture:extract origin="Mi 6, 6-8" translation="BW"><line id="22719" origin="Mi 6, 6">Z czym mam wystąpić przed Panem, pokłonić się Bogu Najwyższemu? Czy mam wystąpić przed nim z całopaleniami, z rocznymi cielętami?</line><line id="22720" origin="Mi 6, 7">Czy Pan ma upodobanie w tysiącach baranów, w dziesiątkach tysięcy strumieni oliwy? Czy mam dać swojego pierworodnego za swoje przestępstwo, własne dziecko na oczyszczenie mojego grzechu?</line><line id="22721" origin="Mi 6, 8">Oznajmiono ci, człowiecze, co jest dobre i czego Pan żąda od ciebie: tylko, abyś wypełniał prawo, okazywał miłość bratnią i w pokorze obcował ze swoim Bogiem.</line></scripture:extract></object><object><scripture:extract origin="Ez 20, 41-42" translation="BW"><line id="21002" origin="Ez 20, 41">Przyjmę was łaskawie jako przyjemnie woniejącą ofiarę, gdy was wyprowadzę spośród ludów i zgromadzę was z ziem, w których zostaliście rozproszeni; i dowiodę na was mojej świętości na oczach narodów.</line><line id="21003" origin="Ez 20, 42">Wtedy poznacie, że Ja jestem Pan, gdy zaprowadzę was do ziemi izraelskiej, do ziemi, którą przysiągłem dać waszym ojcom.</line></scripture:extract></object></sectioning:document></contents>
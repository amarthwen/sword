<?xml version='1.0' encoding='utf-8'?>
<contents xmlns:scripture="https://github.com/amarthwen/sword/xmlns/scripture" xmlns:sectioning="https://github.com/amarthwen/sword/xmlns/sectioning"><sectioning:document><object><scripture:extract origin="Iz 44, 9-20" translation="BW"><line id="18608" origin="Iz 44, 9">Wytwórcy bałwanów są w ogóle niczym, a ich ulubione wytwory są bez wartości, ich czciciele są ślepi, a oczywista ich niewiedza naraża ich na hańbę.</line><line id="18609" origin="Iz 44, 10">Któż wytwarza bóstwo i odlewa bałwana, który na nic się nie zda?</line><line id="18610" origin="Iz 44, 11">Oto wszyscy jego towarzysze narażają się na wstyd, a rzemieślnicy wszak to tylko ludzie; niech się zbiorą wszyscy i staną, a przelękną się i wszyscy się zawstydzą.</line><line id="18611" origin="Iz 44, 12">Kowal wytwarza je pracując przy żarze węgla, nadaje mu kształt uderzeniami młota i robi go za pomocą swojego ramienia; gdy jest głodny, traci siłę, gdy nie pije wody, omdlewa.</line><line id="18612" origin="Iz 44, 13">Snycerz rozciąga sznur, kreśli zarysy czerwonym ołówkiem, wycina go dłutem, wymierza go cyrklem i wykonuje go na podobieństwo człowieka, jako piękną postać ludzką, która ma być ustawiona w domu.</line><line id="18613" origin="Iz 44, 14">Narąbie sobie cedrów lub bierze cyprys albo dąb i czeka, aż wyrośnie najsilniejsze pośród drzew leśnych, sadzi jodłę, która rośnie dzięki deszczom.</line><line id="18614" origin="Iz 44, 15">Te służą człowiekowi na opał, bierze je, aby się ogrzać, roznieca także ogień, aby napiec chleba. Nadto robi sobie boga i oddaje mu pokłon, czyni z niego bałwana i pada przed nim na kolana.</line><line id="18615" origin="Iz 44, 16">Połowę jego spala w ogniu, przy drugiej jego połowie spożywa mięso, piecze pieczeń i je do syta, nadto ogrzewa się przy tym i mówi: Ej, rozgrzałem się, poczułem ciepło!</line><line id="18616" origin="Iz 44, 17">A z reszty czyni sobie boga, swojego bałwana, przed którym klęka i któremu oddaje pokłon, i do którego się modli, mówiąc: Ratuj mnie, gdyż jesteś moim bogiem!</line><line id="18617" origin="Iz 44, 18">Nie mają poznania ani rozumu, bo zaślepione są ich oczy, tak że nie widzą, a serca zatwardziałe, tak że nie rozumieją.</line><line id="18618" origin="Iz 44, 19">A nikt tego nie rozważa i nikt nie ma tyle poznania i rozumu, aby rzec: Jedną jego połowę spaliłem w ogniu i na jego węglach napiekłem chleba, upiekłem też mięso i najadłem się, a z reszty zrobię ohydę i będę klękał przed drewnianym klocem?</line><line id="18619" origin="Iz 44, 20">Kto się zadaje z popiołem, tego zwodzi omamione serce, tak że nie uratuje swojej duszy ani też nie powie: Czy to nie złuda, czego się trzymam?</line></scripture:extract></object><object><scripture:extract origin="Jr 4, 1-4" translation="BW"><line id="19094" origin="Jr 4, 1">Jeżeli chcesz zawrócić, Izraelu - mówi Pan - to zawróć do mnie; a jeżeli usuniesz swe obrzydliwości sprzed mojego oblicza, nie będziesz się już tułał.</line><line id="19095" origin="Jr 4, 2">I jeżeli będziesz przysięgał: "Żyje Pan" szczerze, uczciwie i sprawiedliwie, wtedy narody będą sobie życzyć błogosławieństwa takiego jak twoje i tobą będą się chlubić.</line><line id="19096" origin="Jr 4, 3">Bo tak mówi Pan do mężów judzkich i jeruzalemskich: Orzcie sobie ugór w nowy zagon, a nie siejcie między ciernie!</line><line id="19097" origin="Jr 4, 4">Obrzeżcie się dla Pana i usuńcie nieobrzezki waszych serc, mężowie judzcy i mieszkańcy Jeruzalemu, aby mój gniew nie wybuchł jak ogień i nie palił, a nikt by go nie ugasił z powodu waszych złych czynów!</line></scripture:extract></object><object><scripture:extract origin="Ez 11, 17-21" translation="BW"><line id="20738" origin="Ez 11, 17">Dlatego mów: Tak mówi Wszechmocny Pan: Zbiorę was spośród ludów i zgromadzę was z krajów, po których was rozproszyłem, i dam wam ziemię izraelską.</line><line id="20739" origin="Ez 11, 18">A gdy wrócą tam i usuną z niej wszystkie jej ohydy i wszystkie jej obrzydliwości,</line><line id="20740" origin="Ez 11, 19">Wtedy Ja dam im nowe serce i nowego ducha włożę do ich wnętrza; usunę z ich ciała serce kamienne i dam im serce mięsiste,</line><line id="20741" origin="Ez 11, 20">Aby postępowali według moich przepisów, przestrzegali moich praw i wykonywali je. Wtedy będą mi ludem, a Ja będę im Bogiem.</line><line id="20742" origin="Ez 11, 21">Lecz tym, których serce idzie za ich ohydami i obrzydliwościami, włożę ich postępki na ich głowy - mówi Wszechmocny Pan.</line></scripture:extract></object><object><scripture:extract origin="Ez 8, 1-18" translation="BW"><line id="20671" origin="Ez 8, 1">Gdy w szóstym roku, w szóstym miesiącu, piątego dnia tego miesiąca, siedziałem w swoim domu, a starsi judzcy siedzieli przede mną, spoczęła tam na mnie ręka Wszechmocnego Pana,</line><line id="20672" origin="Ez 8, 2">I widziałem, a oto była postać z wyglądu jakby człowiek; w dół od tego, co wyglądało jak jego biodra, był ogień, a w górę od tego, co wyglądało jak jego biodra, był blask, jakby połysk polerowanego kruszcu.</line><line id="20673" origin="Ez 8, 3">I wyciągnął coś w kształcie ręki, i chwycił mnie za włosy na głowie. A duch uniósł mnie w górę między ziemię a niebo, i zaprowadził mnie w widzeniach Bożych do Jeruzalemu, do wejścia bramy wewnętrznej, zwróconej ku północy, gdzie znajdował się znienawidzony posąg, pobudzający do nienawiści.</line><line id="20674" origin="Ez 8, 4">A oto była tam chwała Boga izraelskiego, podobna do tej w widzeniu, które miałem na równinie.</line><line id="20675" origin="Ez 8, 5">I rzekł do mnie: Synu człowieczy! Podnieś swoje oczy w stronę północy! A gdy podniosłem swoje oczy w stronę północy, oto na północ od bramy wschodniej był u wejścia ten znienawidzony posąg.</line><line id="20676" origin="Ez 8, 6">I rzekł do mnie: Synu człowieczy! Czy widzisz, co oni robią - te wielkie obrzydliwości, których dopuszcza się tutaj dom izraelski, aby mnie oddalić od mojej świątyni? Ale ty zobaczysz jeszcze większe obrzydliwości.</line><line id="20677" origin="Ez 8, 7">I zaprowadził mnie do bramy dziedzińca, a gdy spojrzałem, oto w ścianie była dziura.</line><line id="20678" origin="Ez 8, 8">I rzekł do mnie: Synu człowieczy! Przebij ścianę! A gdy przebiłem ścianę, oto było tam przejście.</line><line id="20679" origin="Ez 8, 9">I rzekł do mnie: Wejdź i zobacz te straszne obrzydliwości, które oni tutaj popełniają!</line><line id="20680" origin="Ez 8, 10">A gdy wszedłem i przyjrzałem się, oto tam na ścianie były wszędzie wokoło wyrysowane obrazy wszelkich płazów i bydła, ohydy i wszystkie bałwany domu izraelskiego.</line><line id="20681" origin="Ez 8, 11">A siedemdziesięciu mężów spośród starszych domu izraelskiego z Jaazaniaszem, synem Szafana, stojącym wśród nich, stało przed nimi, a każdy miał w ręku kadzielnicę. Woń dymu kadzidlanego unosiła się w górę.</line><line id="20682" origin="Ez 8, 12">I rzekł do mnie: Synu człowieczy! Czy widziałeś, co robią starsi domu izraelskiego w ciemności, każdy w swoim pokoju z obrazami? Mówią bowiem: Pan nas nie widzi, Pan opuścił kraj.</line><line id="20683" origin="Ez 8, 13">I rzekł do mnie: Zobaczysz jeszcze większe obrzydliwości, które oni popełniają.</line><line id="20684" origin="Ez 8, 14">I zaprowadził mnie do wejścia północnej bramy świątyni Pana; a oto siedziały tam kobiety, które opłakiwały Tammuza.</line><line id="20685" origin="Ez 8, 15">Wtedy rzekł do mnie: Czy widziałeś to, synu człowieczy? Ujrzysz jeszcze większe obrzydliwości niż te.</line><line id="20686" origin="Ez 8, 16">I zaprowadził mnie na wewnętrzny dziedziniec świątyni Pana. A oto u wejścia do przybytku Pana, między przedsionkiem a ołtarzem, było około dwudziestu pięciu mężów; ci, tyłem zwróceni do przybytku Pana, a twarzą ku wschodowi, zwróceni ku wschodowi oddawali pokłon słońcu.</line><line id="20687" origin="Ez 8, 17">Wtedy rzekł do mnie: Synu człowieczy! Czy widziałeś to! Czy to nie dosyć dla domu judzkiego popełniać obrzydliwości, które tu popełniają, napełniając kraj bezprawiem i ustawicznie pobudzając mnie do gniewu? A oto patrz, winną latorośl przykładają do nosa!</line><line id="20688" origin="Ez 8, 18">Dlatego i Ja postąpię z nimi w gniewie: Ani nie drgnie moje oko i nie zlituję się! A gdy będą głośno wołać do moich uszu, nie wysłucham ich.</line></scripture:extract></object><object><scripture:extract origin="Jr 7, 30" translation="BW"><line id="19215" origin="Jr 7, 30">Bo synowie judzcy czynili to, co złe przed moimi oczyma - mówi Pan - postawili w domu, który jest nazwany moim imieniem, swoje obrzydliwości, aby go bezcześcić.</line></scripture:extract></object><object><scripture:extract origin="Ez 7, 20" translation="BW"><line id="20663" origin="Ez 7, 20">Z kosztownej swojej ozdoby uczynili pożywkę swej pychy i nią powodowani robili swoje obrzydliwe posągi, swoje ohydy. Dlatego przemienię je dla nich w śmiecie.</line></scripture:extract></object></sectioning:document></contents>
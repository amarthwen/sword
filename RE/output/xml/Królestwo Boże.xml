<?xml version='1.0' encoding='utf-8'?>
<contents xmlns:scripture="https://github.com/amarthwen/sword/xmlns/scripture" xmlns:sectioning="https://github.com/amarthwen/sword/xmlns/sectioning"><sectioning:document><object><scripture:extract origin="Mt 22, 2-14" translation="BW"><line id="23938" origin="Mt 22, 2">Podobne jest Królestwo Niebios do pewnego króla, który sprawił wesele swemu synowi.</line><line id="23939" origin="Mt 22, 3">I posłał swe sługi, aby wezwali zaproszonych na wesele, ale ci nie chcieli przyjść.</line><line id="23940" origin="Mt 22, 4">Znowu posłał inne sługi, mówiąc: Powiedzcie zaproszonym: Oto ucztę moją przygotowałem, woły moje i bydło tuczne pobito, i wszystko jest gotowe, pójdźcie na wesele.</line><line id="23941" origin="Mt 22, 5">Ale oni, nie dbając o to, odeszli, jeden do własnej roli, drugi do swego handlu.</line><line id="23942" origin="Mt 22, 6">A pozostali, pochwyciwszy jego sługi, znieważyli i pozabijali ich.</line><line id="23943" origin="Mt 22, 7">I rozgniewał się król, a wysławszy swe wojska, wytracił owych morderców, i miasto ich spalił.</line><line id="23944" origin="Mt 22, 8">Wtedy rzecze sługom swoim: Wesele wprawdzie jest gotowe, ale zaproszeni nie byli godni.</line><line id="23945" origin="Mt 22, 9">Idźcie przeto na rozstajne drogi, a kogokolwiek spotkacie, zaproście na wesele.</line><line id="23946" origin="Mt 22, 10">Słudzy ci wyszli na drogi, sprowadzili wszystkich, których napotkali: złach i dobrych, i sala weselna zapełniła się gośćmi.</line><line id="23947" origin="Mt 22, 11">A gdy wszedł król, aby przypatrzeć się gościom, ujrzał tam człowieka nie odzianego w szatę weselną.</line><line id="23948" origin="Mt 22, 12">I rzecze do niego: Przyjacielu, jak wszedłeś tutaj, nie mając szaty weselnej? A on oniemiał.</line><line id="23949" origin="Mt 22, 13">Wtedy król rzekł sługom: Zwiążcie mu nogi i ręce i wyrzućcie go do ciemności zewnętrznej; tam będzie płacz i zgrzytanie zębów.</line><line id="23950" origin="Mt 22, 14">Albowiem wielu jest wezwanych, ale mało wybranych.</line></scripture:extract></object><object><scripture:extract origin="Mt 13, 31-32" translation="BW"><line id="23634" origin="Mt 13, 31">Inne podobieństwo podał im, mówiąc: Podobne jest Królestwo Niebios do ziarnka gorczycznego, który wziąwszy człowiek, zasiał na roli swojej.</line><line id="23635" origin="Mt 13, 32">Jest ono, co prawda, najmniejsze ze wszystkich nasion, ale kiedy urośnie, jest największe ze wszystkich jarzyn, i staje się drzewem, tak iż przylatują ptaki niebieskie i gnieżdżą się w gałęziach jego.</line></scripture:extract></object><object><scripture:extract origin="Mt 13, 33" translation="BW"><line id="23636" origin="Mt 13, 33">Inne podobieństwo powiedział im: Podobne jest Królestwo Niebios do kwasu, który wzięła niewiasta i rozczyniła w trzech miarach mąki, aż się wszystko zakwasiło.</line></scripture:extract></object><object><scripture:extract origin="Mt 13, 44" translation="BW"><line id="23647" origin="Mt 13, 44">Podobne jest Królestwo Niebios do ukrytego w roli skarbu, który człowiek znalazł, ukrył i uradowany odchodzi, i sprzedaje wszystko, co ma, i kupuje oną rolę.</line></scripture:extract></object><object><scripture:extract origin="Mt 13, 45-46" translation="BW"><line id="23648" origin="Mt 13, 45">Dalej podobne jest Królestwo Niebios do kupca, szukającego pięknych pereł,</line><line id="23649" origin="Mt 13, 46">Który, gdy znalazł jedną perłę drogocenną, poszedł, sprzedał wszystko, co miał, i kupił ją.</line></scripture:extract></object><object><scripture:extract origin="Mt 13, 47-50" translation="BW"><line id="23650" origin="Mt 13, 47">Dalej podobne jest Królestwo Niebios do sieci, zapuszczonej w morze i zagarniającej ryby wszelkiego rodzaju,</line><line id="23651" origin="Mt 13, 48">Którą, gdy była pełna, wyciągnęli na brzeg, a usiadłszy dobre wybrali do naczyń, a złe wyrzucili.</line><line id="23652" origin="Mt 13, 49">Tak będzie przy końcu świata; wyjdą aniołowie i wyłączą złych spośród sprawiedliwych,</line><line id="23653" origin="Mt 13, 50">I wrzucą ich w piec ognisty; tam będzie płacz i zgrzytanie zębów.</line></scripture:extract></object><object><scripture:extract origin="Mt 13, 24-30" translation="BW"><line id="23627" origin="Mt 13, 24">Inne podobieństwo podał im, mówiąc: Podobne jest Królestwo Niebios do człowieka, który posiał dobre nasienie na swojej roli.</line><line id="23628" origin="Mt 13, 25">A kiedy ludzie spali, przyszedł jego nieprzyjaciel i nasiał kąkolu między pszenicę, i odszedł.</line><line id="23629" origin="Mt 13, 26">A gdy zboże podrosło i wydało owoc, wtedy się pokazał i kąkol.</line><line id="23630" origin="Mt 13, 27">Przyszli więc słudzy gospodarza i powiedzieli mu: Panie, czy nie posiałeś dobrego nasienia na swojej roli? Skąd więc ma ona kąkol?</line><line id="23631" origin="Mt 13, 28">A on im rzekł: To nieprzyjaciel uczynił. A słudzy mówią do niego: Czy chcesz więc, abyśmy poszli i wybrali go?</line><line id="23632" origin="Mt 13, 29">A on odpowiada: Nie! Abyście czasem wybierając kąkol, nie powyrywali wraz z nim i pszenicy.</line><line id="23633" origin="Mt 13, 30">Pozwólcie obydwom róść razem aż do żniwa. A w czasie żniwa powiem żeńcom: Zbierzcie najpierw kąkol i powiążcie go w snopki na spalenie, a pszenicę zwieźcie do mojej stodoły.</line></scripture:extract></object></sectioning:document></contents>
<?xml version='1.0' encoding='utf-8'?>
<contents xmlns:scripture="https://github.com/amarthwen/sword/xmlns/scripture" xmlns:sectioning="https://github.com/amarthwen/sword/xmlns/sectioning"><sectioning:document><object><scripture:extract origin="2 Tes 2, 1-12" translation="BW"><line id="29688" origin="2Tes 2, 1">Co się zaś tyczy przyjścia Pana naszego Jezusa Chrystusa i spotkania naszego z nim, prosimy was, bracia,</line><line id="29689" origin="2Tes 2, 2">Abyście nie tak szybko dali się zbałamucić i nastraszyć, czy to przez jakieś wyrocznie, czy przez mowę, czy przez list, rzekomo przez nas pisany, jakoby już nastał dzień Pański.</line><line id="29690" origin="2Tes 2, 3">Niechaj was nikt w żaden sposób nie zwodzi; bo nie nastanie pierwej, zanim nie przyjdzie odstępstwo i nie objawi się człowiek niegodziwości, syn zatracenia,</line><line id="29691" origin="2Tes 2, 4">Przeciwnik, który wynosi się ponad wszystko, co się zwie Bogiem lub jest przedmiotem boskiej czci, a nawet zasiądzie w świątyni Bożej, podając się za Boga.</line><line id="29692" origin="2Tes 2, 5">Czy nie pamiętacie, że jeszcze będąc u was, o tym wam mówiłem?</line><line id="29693" origin="2Tes 2, 6">A wiecie, co go teraz powstrzymuje, tak iż się objawi dopiero we właściwym czasie.</line><line id="29694" origin="2Tes 2, 7">Albowiem tajemna moc nieprawości już działa, tajemna dopóty, dopóki ten, który teraz powstrzymuje, nie zejdzie z pola.</line><line id="29695" origin="2Tes 2, 8">A wtedy objawi się ów niegodziwiec, którego Pan Jezus zabije tchnieniem ust swoich i zniweczy blaskiem przyjścia swego.</line><line id="29696" origin="2Tes 2, 9">A ów niegodziwiec przyjdzie za sprawą szatana z wszelką mocą, wśród znaków i rzekomych cudów,</line><line id="29697" origin="2Tes 2, 10">I wśród wszelkich podstępnych oszustw wobec tych, którzy mają zginąć, ponieważ nie przyjęli miłości prawdy, która mogła ich zbawić.</line><line id="29698" origin="2Tes 2, 11">I dlatego zsyła Bóg na nich ostry obłęd, tak iż wierzą kłamstwu,</line><line id="29699" origin="2Tes 2, 12">Aby zostali osądzeni wszyscy, którzy nie uwierzyli prawdzie, lecz znaleźli upodobanie w nieprawości.</line></scripture:extract></object><object><scripture:extract origin="Dn 8, 23-25" translation="BW"><line id="22050" origin="Dn 8, 23">Lecz pod koniec ich królowania, gdy zbrodniarze dopełnią swej miary, powstanie król zuchwały i podstępny.</line><line id="22051" origin="Dn 8, 24">Siła jego będzie potężna i spowoduje okropne nieszczęścia; i szczęśliwie mu się powiedzie w działaniu, i zniszczy możnych i lud świętych.</line><line id="22052" origin="Dn 8, 25">Działając podstępnie dzięki mądrości, będzie miał powodzenie; będzie pyszny w sercu i wielu zniszczy niespodzianie. Lecz gdy powstanie przeciwko księciu książąt, zostanie zmiażdżony bez udziału ludzkiej ręki.</line></scripture:extract></object><object><scripture:extract origin="Dn 11, 31-39" translation="BW"><line id="22133" origin="Dn 11, 31">A wojska wysłane przez niego wystąpią i zbezczeszczą świątynię i twierdzę, zniosą stałą codzienną ofiarę i postawią obrzydliwość spustoszenia.</line><line id="22134" origin="Dn 11, 32">A tych, którzy bezbożnie będą postępować wbrew przymierzu, zwiedzie pochlebstwami do odstępstwa, lecz lud tych, którzy znają swojego Boga, umocni się i będą działać.</line><line id="22135" origin="Dn 11, 33">A roztropni wśród ludu doprowadzą wielu do właściwego poznania; lecz przez pewien czas padać będą od miecza i ognia, od uprowadzenia i rabunku.</line><line id="22136" origin="Dn 11, 34">A gdy będą padać, doznają małej pomocy; i wielu przyłączy się do nich obłudnie.</line><line id="22137" origin="Dn 11, 35">Nawet niektórzy spośród roztropnych upadną, aby wśród nich nastąpiło wypławienie, oczyszczenie i wybielenie aż do czasu ostatecznego, gdyż to jeszcze potrwa pewien czas.</line><line id="22138" origin="Dn 11, 36">A król zrobi, jak będzie chciał; będzie się wynosił i wywyższał ponad wszelkie bóstwo; i przeciwko Bogu bogów dziwne rzeczy będzie wygadywał, i będzie miał powodzenie, aż dopełni się miara gniewu, bo to, co jest postanowione, wypełni się.</line><line id="22139" origin="Dn 11, 37">Ani o bogów swoich ojców nie będzie się troszczył, nie będzie się troszczył o ulubieńca kobiet ani o żadnego boga, bo wyniesie się ponad wszystkich.</line><line id="22140" origin="Dn 11, 38">Zamiast tego będzie czcił boga warowni; złotem, srebrem, drogimi kamieniami i kosztownościami będzie czcił boga, którego nie znali jego ojcowie.</line><line id="22141" origin="Dn 11, 39">Do warownych grodów wprowadzi lud obcego boga; tych, którzy go znają, obsypie zaszczytami, nada im władzę nad wieloma i w nagrodę obdziela ziemią.</line></scripture:extract></object></sectioning:document></contents>
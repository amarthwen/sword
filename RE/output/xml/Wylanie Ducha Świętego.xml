<?xml version='1.0' encoding='utf-8'?>
<contents xmlns:scripture="https://github.com/amarthwen/sword/xmlns/scripture" xmlns:sectioning="https://github.com/amarthwen/sword/xmlns/sectioning"><sectioning:document><object><scripture:extract origin="Iz 32, 9-18" translation="BW"><line id="18334" origin="Iz 32, 9">Wy, beztroskie kobiety, powstańcie, słuchajcie mojego głosu, wy, córki, pewne siebie, nadstawcie uszu na moje słowo!</line><line id="18335" origin="Iz 32, 10">Nie dłużej niż za rok będziecie drżeć, wy pewne siebie! Gdyż winobranie się skończyło, a owocobrania już nie będzie.</line><line id="18336" origin="Iz 32, 11">Drżyjcie, wy beztroskie, przeraźcie się, wy zadufane! Ściągnijcie szaty i obnażcie się, a przepaszcie biodra.</line><line id="18337" origin="Iz 32, 12">Uderzcie się w piersi, narzekając nad rozkosznymi polami, nad urodzajnymi winnicami,</line><line id="18338" origin="Iz 32, 13">Nad rolą mojego ludu, która porasta cierniem i ostem, nad wszystkimi rozkosznymi domami, nad miastem wesołym!</line><line id="18339" origin="Iz 32, 14">Bo pałace są opuszczone, ustała wrzawa miasta, zamek i baszta strażnicza stały się na zawsze jaskiniami, miejscem uciechy dzikich osłów, pastwiskiem trzód,</line><line id="18340" origin="Iz 32, 15">Aż będzie wylany na nas Duch z wysokości. Wtedy pustynia stanie się urodzajnym polem, a urodzajne pole będzie uważane za las.</line><line id="18341" origin="Iz 32, 16">I zamieszka na pustyni prawo, a sprawiedliwość osiądzie na urodzajnym polu.</line><line id="18342" origin="Iz 32, 17">I pokój stanie się dziełem sprawiedliwości, a niezakłócone bezpieczeństwo owocem sprawiedliwości po wszystkie czasy.</line><line id="18343" origin="Iz 32, 18">I zamieszka mój lud w siedzibie pokoju, w bezpiecznych mieszkaniach i w miejscach spokojnego odpoczynku.</line></scripture:extract></object><object><scripture:extract origin="Jl 3, 1-5" translation="BW"><line id="22405" origin="Jl 3, 1">A potem wyleję mojego Ducha na wszelkie ciało, i wasi synowie i wasze córki prorokować będą, wasi starcy będą śnili, a wasi młodzieńcy będą mieli widzenia.</line><line id="22406" origin="Jl 3, 2">Także na sługi i służebnice wyleję w owych dniach mojego Ducha.</line><line id="22407" origin="Jl 3, 3">I ukażę znaki na niebie i na ziemi, krew, ogień i słupy dymu.</line><line id="22408" origin="Jl 3, 4">Słońce przemieni się w ciemność, a księżyc w krew, zanim przyjdzie ów wielki, straszny dzień Pana.</line><line id="22409" origin="Jl 3, 5">Wszakże każdy, kto będzie wzywał imienia Pana, będzie wybawiony; gdyż na górze Syjon i w Jeruzalemie będzie wybawienie jak rzekł Pan a wśród pozostałych przy życiu będą ci, których powoła Pan.</line></scripture:extract></object><object><scripture:extract origin="Za 12, 10" translation="BW"><line id="23120" origin="Za 12, 10">Lecz na dom Dawida i na mieszkańców Jeruzalemu wyleję ducha łaski i błagania. Wtedy spojrzą na mnie, na tego, którego przebodli, i będą go opłakiwać, jak opłakuje się jedynaka, i będą gorzko biadać nad nim, jak gorzko biadają nad pierworodnym.</line></scripture:extract></object><object><scripture:extract origin="Iz 44, 1-5" translation="BW"><line id="18600" origin="Iz 44, 1">Lecz teraz słuchaj, Jakubie, mój sługo, i ty, Izraelu, którego wybrałem.</line><line id="18601" origin="Iz 44, 2">Tak mówi Pan, który cię uczynił i ukształtował w łonie matki, który cię wspomaga. Nie bój się, mój sługo, Jakubie, i Jeszurunie, którego wybrałem!</line><line id="18602" origin="Iz 44, 3">Gdyż wyleję wody na spieczoną ziemię i strumienie na suchy ląd; wyleję mojego Ducha na twoje potomstwo i moje błogosławieństwo na twoje latorośle,</line><line id="18603" origin="Iz 44, 4">Aby się rozkrzewiły jak trawa między wodami, jak topole nad ruczajami.</line><line id="18604" origin="Iz 44, 5">Jeden powie wówczas: Ja należę do Pana! Drugi nazwie się imieniem Jakuba, a inny wypisze na swojej ręce: "Własność Pana" - i otrzyma zaszczytne imię "Izrael".</line></scripture:extract></object><object><scripture:extract origin="Ez 39, 25-29" translation="BW"><line id="21539" origin="Ez 39, 25">Dlatego tak mówi Wszechmocny Pan: Teraz odmienię los Jakuba, zmiłuję się nad całym domem izraelskim i zadbam gorliwie o święte moje imię.</line><line id="21540" origin="Ez 39, 26">I zapomną o swojej hańbie i wszelkim swoim odstępstwie, którego się dopuścili wobec mnie, gdy bezpiecznie mieszkać będą na swojej ziemi i nikt ich nie będzie straszył.</line><line id="21541" origin="Ez 39, 27">Gdy sprowadzę ich spośród narodów i zgromadzę ich z ziem ich wrogów, wtedy okażę się na nich świętym na oczach wielu narodów.</line><line id="21542" origin="Ez 39, 28">I poznają, że Ja, Pan, jestem ich Bogiem! Gdyż kazałem im iść do niewoli wśród narodów, ale teraz zgromadzę ich na ich ziemi i nie pozostawię tam nikogo z nich.</line><line id="21543" origin="Ez 39, 29">Nie zakryję przed nimi mojego oblicza, ponieważ wylałem mojego ducha na dom izraelski - mówi Wszechmocny Pan.</line></scripture:extract></object></sectioning:document></contents>
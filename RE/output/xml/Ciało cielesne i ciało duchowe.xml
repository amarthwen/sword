<?xml version='1.0' encoding='utf-8'?>
<contents xmlns:scripture="https://github.com/amarthwen/sword/xmlns/scripture" xmlns:sectioning="https://github.com/amarthwen/sword/xmlns/sectioning"><sectioning:document><object><text>Ciało cielesne i ciało duchowe:</text></object><object><scripture:extract origin="J 12, 24-25" translation="BW"><line id="26645" origin="J 12, 24">Zaprawdę, zaprawdę powiadam wam, jeśli ziarnko pszeniczne, które wpadło do ziemi, nie obumrze, pojedynczym ziarnem zostaje, lecz jeśli obumrze, obfity owoc wydaje.</line><line id="26646" origin="J 12, 25">Kto miłuje życie swoje, utraci je, a kto nienawidzi życia swego na tym świecie, zachowa je ku żywotowi wiecznemu.</line></scripture:extract></object><object><scripture:extract origin="1 Kor 15, 35-44" translation="BW"><line id="28780" origin="1Kor 15, 35">Ale powie ktoś: Jak bywają wzbudzeni umarli? I w jakim ciele przychodzą?</line><line id="28781" origin="1Kor 15, 36">Niemądry! To, co siejesz, nie ożywa, jeśli nie umrze.</line><line id="28782" origin="1Kor 15, 37">A to, co siejesz, nie jest przecież tym ciałem, które ma powstać, lecz gołym ziarnem, może pszenicznym, a może jakimś innym;</line><line id="28783" origin="1Kor 15, 38">Ale Bóg daje mu ciało, jakie chce, a każdemu z nasion właściwe jemu ciało.</line><line id="28784" origin="1Kor 15, 39">Nie każde ciało jest jednakowe, bo inne jest ciało ludzkie, a inne zwierząt, jeszcze inne ciało ptaków, a inne ryb.</line><line id="28785" origin="1Kor 15, 40">I są ciała niebieskie i ciała ziemskie, lecz inny jest blask niebieskich, a inny ziemskich.</line><line id="28786" origin="1Kor 15, 41">Inny blask słońca, a inny blask księżyca, i inny blask gwiazd; bo gwiazda od gwiazdy różni się jasnością.</line><line id="28787" origin="1Kor 15, 42">Tak też jest ze zmartwychwstaniem. Co się sieje jako skażone, bywa wzbudzone nieskażone;</line><line id="28788" origin="1Kor 15, 43">Sieje się w niesławie, bywa wzbudzone w chwale; sieje się w słabości, bywa wzbudzone w mocy;</line><line id="28789" origin="1Kor 15, 44">Sieje się ciało cielesne, bywa wzbudzone ciało duchowe. Jeżeli jest ciało cielesne, to jest także ciało duchowe.</line></scripture:extract></object><object><text>Przeciwieństwo między Duchem a ciałem:</text></object><object><scripture:extract origin="Ga 5, 13.16-25; 6, 8" translation="BW"><line id="29201" origin="Ga 5, 13">Bo wy do wolności powołani zostaliście, bracia; tylko pod pozorem tej wolności nie pobłażajcie ciału, ale służcie jedni drugim w miłości.</line><line id="29204" origin="Ga 5, 16">Mówię więc: Według Ducha postępujcie, a nie będziecie pobłażali żądzy cielesnej.</line><line id="29205" origin="Ga 5, 17">Gdyż ciało pożąda przeciwko Duchowi, a Duch przeciwko ciału, a te są sobie przeciwne, abyście nie czynili tego, co chcecie.</line><line id="29206" origin="Ga 5, 18">A jeśli Duch was prowadzi, nie jesteście pod zakonem.</line><line id="29207" origin="Ga 5, 19">Jawne zaś są uczynki ciała, mianowicie: wszeteczeństwo, nieczystość, rozpusta,</line><line id="29208" origin="Ga 5, 20">Bałwochwalstwo, czary, wrogość, spór, zazdrość, gniew, knowania, waśnie, odszczepieństwo</line><line id="29209" origin="Ga 5, 21">Zabójstwa, pijaństwo, obżarstwo i tym podobne; o tych zapowiadam wam, jak już przedtem zapowiedziałem, że ci, którzy te rzeczy czynią, Królestwa Bożego nie odziedziczą.</line><line id="29210" origin="Ga 5, 22">Owocem Ducha zaś są: miłość, radość, pokój, cierpliwość, uprzejmość, dobroć, wierność,</line><line id="29211" origin="Ga 5, 23">Łagodność, wstrzemięźliwość. Przeciwko takim nie ma zakonu.</line><line id="29212" origin="Ga 5, 24">A ci, którzy należą do Chrystusa Jezusa, ukrzyżowali ciało swoje wraz z namiętnościami i żądzami.</line><line id="29213" origin="Ga 5, 25">Jeśli według Ducha żyjemy, według Ducha też postępujmy.</line><line id="29222" origin="Ga 6, 8">Bo kto sieje dla ciała swego, z ciała żąć będzie skażenie, a kto sieje dla Ducha, z Ducha żąć będzie żywot wieczny.</line></scripture:extract></object></sectioning:document></contents>
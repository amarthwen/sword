<?xml version='1.0' encoding='utf-8'?>
<contents xmlns:scripture="https://github.com/amarthwen/sword/xmlns/scripture" xmlns:sectioning="https://github.com/amarthwen/sword/xmlns/sectioning"><sectioning:document><object><scripture:extract origin="Ef 3, 1-7" translation="BW"><line id="29278" origin="Ef 3, 1">Dlatego ja, Paweł, jestem więźniem Chrystusa Jezusa za was pogan -</line><line id="29279" origin="Ef 3, 2">Bo zapewne słyszeliście o darze łaski Bożej, która mi została dana dla waszego dobra,</line><line id="29280" origin="Ef 3, 3">Że przez objawienie została mi odsłonięta tajemnica, jak to powyżej krótko opisałem.</line><line id="29281" origin="Ef 3, 4">Czytając to, możecie zrozumieć moje pojmowanie tajemnicy Chrystusowej,</line><line id="29282" origin="Ef 3, 5">Która nie była znana synom ludzkim w dawnych pokoleniach, a teraz została przez Ducha objawiona jego świętym apostołom i prorokom,</line><line id="29283" origin="Ef 3, 6">Mianowicie, że poganie są współdziedzicami i członkami jednego ciała i współuczestnikami obietnicy w Chrystusie Jezusie przez ewangelię,</line><line id="29284" origin="Ef 3, 7">Której sługą zostałem według daru łaski Bożej, okazanej mi przez jego wszechmocne działanie.</line></scripture:extract></object><object><scripture:extract origin="1 Kor 15, 51-57" translation="BW"><line id="28796" origin="1Kor 15, 51">Oto tajemnicę wam objawiam: Nie wszyscy zaśniemy, ale wszyscy będziemy przemienieni</line><line id="28797" origin="1Kor 15, 52">W jednej chwili, w oka mgnieniu, na odgłos trąby ostatecznej; bo trąba zabrzmi i umarli wzbudzeni zostaną jako nie skażeni, a my zostaniemy przemienieni.</line><line id="28798" origin="1Kor 15, 53">Albowiem to, co skażone, musi przyoblec się w to, co nieskażone, a to, co śmiertelne, musi przyoblec się w nieśmiertelność.</line><line id="28799" origin="1Kor 15, 54">A gdy to, co skażone, przyoblecze się w to, co nieskażone, i to, co śmiertelne, przyoblecze się w nieśmiertelność, wtedy wypełni się słowo napisane: Pochłonięta jest śmierć w zwycięstwie!</line><line id="28800" origin="1Kor 15, 55">Gdzież jest, o śmierci, zwycięstwo twoje? Gdzież jest, o śmierci, żądło twoje?</line><line id="28801" origin="1Kor 15, 56">A żądłem śmierci jest grzech, a mocą grzechu jest zakon;</line><line id="28802" origin="1Kor 15, 57">Ale Bogu niech będą dzięki, który nam daje zwycięstwo przez Pana naszego, Jezusa Chrystusa.</line></scripture:extract></object><object><scripture:extract origin="Kol 1, 24-28" translation="BW"><line id="29515" origin="Kol 1, 24">Teraz raduję się z cierpień, które za was znoszę i dopełniam na ciele moim niedostatku udręk Chrystusowych za ciało jego, którym jest Kościół.</line><line id="29516" origin="Kol 1, 25">Tego Kościoła sługą zostałem zgodnie z postanowieniem Boga, powziętym Co do mnie ze względu na was, abym w pełni rozgłosił Słowo Boże,</line><line id="29517" origin="Kol 1, 26">Tajemnicę, zakrytą od wieków i od pokoleń, a teraz objawioną świętym jego.</line><line id="29518" origin="Kol 1, 27">Im to chciał Bóg dać poznać, jak wielkie jest między poganami bogactwo chwały tej tajemnicy, którą jest Chrystus w was, nadzieja chwały.</line><line id="29519" origin="Kol 1, 28">Jego to zwiastujemy, napominając i nauczając każdego człowieka we wszelkiej mądrości, aby stawić go doskonałym w Chrystusie Jezusie;</line></scripture:extract></object><object><scripture:extract origin="Rz 11, 25-32" translation="BW"><line id="28261" origin="Rz 11, 25">A żebyście nie mieli zbyt wysokiego o sobie mniemania, chcę wam, bracia, odsłonić tę tajemnicę: zatwardziałość przyszła na część Izraela aż do czasu, gdy poganie w pełni wejdą,</line><line id="28262" origin="Rz 11, 26">I w ten sposób będzie zbawiony cały Izrael, jak napisano: Przyjdzie z Syjonu wybawiciel I odwróci bezbożność od Jakuba.</line><line id="28263" origin="Rz 11, 27">A to będzie przymierze moje z nimi, Gdy zgładzę grzechy ich.</line><line id="28264" origin="Rz 11, 28">Co do ewangelii, są oni nieprzyjaciółmi Bożymi dla waszego dobra, lecz co do wybrania, są umiłowanymi ze względu na praojców.</line><line id="28265" origin="Rz 11, 29">Nieodwołalne są bowiem dary i powołanie Boże.</line><line id="28266" origin="Rz 11, 30">Bo jak i wy byliście niegdyś nieposłuszni Bogu, a teraz dostąpiliście miłosierdzia z powodu ich nieposłuszeństwa</line><line id="28267" origin="Rz 11, 31">Tak i oni teraz, gdy wy dostępujecie miłosierdzia, stali się nieposłuszni, ażeby i oni teraz miłosierdzia dostąpili.</line><line id="28268" origin="Rz 11, 32">Albowiem Bóg poddał wszystkich w niewolę nieposłuszeństwa, aby się nad wszystkimi zmiłować.</line></scripture:extract></object></sectioning:document></contents>